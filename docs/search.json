[
  {
    "objectID": "index.html#perché-un-vademecum-e-qual-è-il-suo-scopo",
    "href": "index.html#perché-un-vademecum-e-qual-è-il-suo-scopo",
    "title": "Come diventare sentinelle ambientali",
    "section": "Perché un vademecum e qual è il suo scopo",
    "text": "Perché un vademecum e qual è il suo scopo\nNegli ultimi anni, come A Sud, abbiamo intrapreso un nuovo percorso per ottenere giustizia ambientale: avviare percorsi di monitoraggio ambientale partecipati, immaginati e ideati insieme alle realtà attive sui territori. Si tratta di un ulteriore step che l’associazione ha messo in campo, dopo anni di lavoro svolto fianco a fianco dei comitati locali. Ascoltate le dinamiche che più di frequente si ripetono nei casi di conflitti ambientali, e tenuto conto delle istanze che il più delle volte i comitati locali avanzano, abbiamo compreso quanto sia importante facilitare i comitati nell’acquisizione di dati indipendenti sulla qualità delle matrici ambientali come acqua, aria e suolo.\nMolto spesso le informazioni ambientali diffuse dalle istituzioni pubbliche non si trovano. Quando i dati vengono pubblicati, spesso sono disorganizzati, non aggiornati o poco fruibili dai cittadini, leggibili solo dagli addetti ai lavori. In alcuni casi addirittura sono prodotti e finanziati dagli stessi attori che per anni hanno avuto un impatto negativo sull’ambiente dei territori, negando in questo modo il principio di imparzialità e alimentando un certa diffidenza da parte degli abitanti sulla veridicità dei dati. In un clima di questo tipo, è chiaro che l’accessibilità ai dati ambientali pubblici nonché l’attivazione di un percorso di monitoraggio ambientale indipendente sono due strade che permettono alle realtà locali e ai comitati di essere consapevoli delle ingiustizie ambientali (e sociali) presenti e dei rischi cui sono esposti. Conoscere la qualità dei corsi d’acqua della propria città, lo stato di contaminazione dei suoli o la qualità dell’aria che ogni giorno respiriamo, non dovrebbe essere un lusso riservato a pochi. Si tratta di informazioni di base che tutte e tutti dovremmo essere in grado di reperire. Proprio per questa ragione, per spiegare cosa sono i monitoraggi, come andrebbero fatti, e per comprendere quali sono le informazioni ambientali che dovrebbero essere di facile reperimento da parte di tutte e tutti, si è scelto di pubblicare questo vademecum.\nIn prima battuta verranno riportate le metodologie per monitorare la qualità dell’acqua dei corsi d’acqua dolce e della qualità dell’aria. Verranno illustrati i diversi protocolli che sono stati siglati in questi anni con istituti di ricerca e con docenti universitari per il monitoraggio di acqua e aria e verranno illustrati casi specifici di monitoraggio. L’auspicio è che da una parte tali percorsi possano essere replicati in altri territori con caratteristiche simile, dall’altra che tali protocolli possano essere presi da esempio per l’articolazione di monitoraggi pilota per altre aree caratterizzate da altre problematiche ambientali.\nIn seconda battuta, verranno illustrate quali sono le informazioni ambientali che dovrebbero essere periodicamente pubblicate dalle istituzioni e quali sono le pratiche da mettere in campo in caso gli enti pubblici non rispettassero tali doveri.\nVerranno poi illustrati casi di monitoraggio ambientale virtuosi che a diverse latitudini hanno visto la partecipazione e l’attivazione di cittadine e cittadini. In alcuni casi, la sinergia tra istituzioni pubbliche e cittadinanza ha permesso di avviare un nuovo modo di fare politica sui territori: prendersi cura insieme dei beni comuni, prevedendo un protagonismo attivo della cittadinanza e una collaborazione proficua con gli enti preposti e con le istituzioni locali.\nIn conclusione verranno esaminate le informazioni sui dati ambientali.\nDove dovrebbero essere pubblicati i dati ambientali? In che formato? Con che frequenza? Si tratta di regole valide su tutto il territorio nazionale o cambiano a seconda della regione o del comune di riferimento? Se le istituzioni non pubblicano i dati, come possiamo richiederli? Occorre un interesse diretto per poter accedere alle informazioni ambientali oppure basta essere solo un cittadino curioso? Come possiamo procedere per chiedere tali informazioni? Proveremo, grazie alla collaborazione dell’associazione Ondata, che da anni promuove l’apertura dei dati pubblici per renderli un bene comune per tutte e tutti, a rispondere a questi interrogativi al fine di facilitare l’azione di lotta che quotidianamente cittadini, comitati e associazioni portano avanti per chiedere giustizia ambientale sui propri territori.\n\n\n\n\n\n\nQuesto vademecum è modificabile a aggiornabile\n\n\n\nIn caso volessi segnalarci delle precisazioni, proporci degli aggiornamenti e condividerci idee su questo documento, scrivi a maurapeca at asud dot net."
  },
  {
    "objectID": "index.html#crediti",
    "href": "index.html#crediti",
    "title": "Come diventare sentinelle ambientali",
    "section": "Crediti",
    "text": "Crediti\nIl presente vademecum è stato realizzato dalle associazioni A Sud e onData. Si ringraziano: Maura Peca, Andrea Borruso, Lorenzo Perone, Chiara Segalla, e Sara Vegni per i contributi elaborati all’interno del report e Bruna Gumiero per la revisione scientifica.\nLa guida è stata realizzata all’interno del progetto RomaUP finanziato dalla Fondazione Charlemagne tramite il programma periferiacapitale, l’8x1000 della Chiesa Valdese, e Comunità Solidali della Regione Lazio.\nÈ pubblicato con licenza Creative Commons Attribuzione 4.0 Internazionale (CC BY 4.0)."
  },
  {
    "objectID": "politiche-pubbliche/index.html",
    "href": "politiche-pubbliche/index.html",
    "title": "Le politiche pubbliche e la co-progettazione sul monitoraggio ambientale e sul monitoraggio civico",
    "section": "",
    "text": "I conflitti ambientali, ovunque nel mondo, sono straordinarie palestre di esercizio di una partecipazione collettiva che è anche costruzione di comunità, andando a rafforzare legami sociali e a sperimentare continuamente modalità decisionali al loro interno e strumenti di pressione, mobilitazione e coinvolgimento civico verso l’esterno.\nLə attivistə ambientali praticano innovazione democratica. Ma a volte con chi codifica innovazione democratica c’è una profonda distanza, anche di linguaggio.\nPer esempio, con la stessa definizione del termine partecipazione.\nRecarsi periodicamente alle urne, interessarsi della qualità della vita nel proprio territorio, mobilitarsi per una causa, scrivere un appello o un post, andare in piazza, occupare i binari per protesta contro una discarica, prendere parte a una mobilitazione, contribuire all’elaborazione di decisioni pubbliche, prendersi cura di un bene comune sono solo alcune espressioni della partecipazione politica.\nDa decenni, a livello internazionale, nazionale e locale, si sono sviluppati quadri teorici e normativi che danno al concetto di partecipazione un significato specifico che guarda ai processi partecipativi o deliberativi concertati con la pubblica amministrazione o di diretta collaborazione.\nNel leggere norme e raccomandazioni sembra assodato che allargare i processi decisionali nel ciclo della formazione delle politiche pubbliche permetta di sviluppare processi inclusivi e più sostenibili, aiutando le amministrazioni a comprendere i bisogni ed elaborare scelte migliori e più sostenibili.\nÈ diventato sempre più evidente che i problemi complessi non possono essere risolti da un’unica organizzazione. La risoluzione dei problemi è una responsabilità condivisa che richiede l’azione di tutte le parti interessate.\nEppure, le pratiche di dialogo strutturato con la pubblica amministrazione sono ancora demandate a sparute buone pratiche di amministratori illuminati.\nÈ necessario sicuramente partire da una definizione comune che ci permetta di smascherare forme puramente simboliche di apertura di spazi di partecipazione e di inquadrarne le pratiche.\n\n\n\nFigura 2.1: Scala della partecipazione (fonte)\n\n\nA queste si aggiungono, non come alternative alle forme democratiche delegative o partecipative ma in misura complementare, anche le esperienze cosiddette deliberative, che puntano sul confronto informato e paritetico tra i decisori e la cittadinanza.\nCome osserva Luigi Bobbio a riguardo di questa teoria “l’essenza della democrazia non consiste nella conta dei voti tra posizioni precostituite, secondo il principio di maggioranza, o nella negoziazione tra interessi dati, ma nella discussione fondata su argomenti (deliberation, in inglese) tra tutti i soggetti coinvolti dal tema sul tappeto. Le numerose esperienze pratiche che si richiamano alla democrazia deliberativa si fondano perciò su due pilastri: da un lato l’uso del confronto argomentato, dall’altro l’inclusione di tutti gli interessi e i punti di vista che sono toccati dall’oggetto della discussione. La democrazia deliberativa è, quindi, una forma di democrazia partecipativa, ma i suoi contorni sono più circoscritti e più definiti. Esclude la pura e semplice azione di pressione dei movimenti o delle associazioni sulle istituzioni (che invece la democrazia partecipativa sembrerebbe ammettere) e pretende che tra i diversi punti di vista si instauri un confronto dialogico”.\nNel solco della democrazia deliberativa ha assunto forza un’altra pratica partecipativa diretta alla creazione di esperienze e comunità di monitoraggio civico. Sono attiviste e attivisti impegnatə in attività di verifica, controllo, raccolta di idee e proposte nei confronti delle decisioni pubbliche, a partire dai dati e dalle informazioni rese disponibili dalle amministrazioni responsabili. Sono pratiche che si sono nutrite di strumenti quali il web 2.0, gli open Government data, esperienze di hacktivism e utilizzo di media civici e che si sono diffuse sul monitoraggio di opere e politiche pubbliche.\nHa inoltre visto importanti passi avanti, di prassi e normativi, il concetto di collaborazione sussidiaria, un modello organizzativo disciplinato nel regolamento sull’amministrazione condivisa dei beni comuni, che, in attuazione del principio costituzionale di sussidiarietà orizzontale di cui all’art. 118, co. 4, consente ai cittadini e all’amministrazione pubblica, in specie ai comuni, di svolgere su un piano paritario attività di interesse generale, concernenti la cura, la rigenerazione e la gestione condivisa dei beni comuni.\nPratiche di democrazia attiva, partecipativa, deliberativa e collaborativa sono, o sarebbero, utili in ogni fase del ciclo di formazione delle politiche pubbliche\n\n\n\nFigura 2.2: Ciclo delle politiche pubbliche\n\n\nDiffondere pratiche di monitoraggio ambientale partecipato condotto attraverso gli strumenti della citizen science estrema significa approfondire uno strumento di incidenza politica che attiviste e comitati possono usare. Perché le comunità che si trovano coinvolte e protagoniste di una vertenza per la difesa dei beni comuni ambientali nei loro percorsi si ritrovano ad aver bisogno di una grande cassetta degli attrezzi fatta di strumenti e metodologie.\nQuesto strumento può essere usato in diversi momenti del ciclo delle politiche pubbliche raccogliendo informazioni utili per portare una tematica ambientale dal basso all’interno dell’agenda setting, come momento di attivazione partecipativa nella fase di raccolta informazioni, nello sviluppo e la valutazione delle alternative, nel monitoraggio dell’implementazione.\nInoltre, l’uso consapevole e corretto dei dati ci permette di iniziare a colmare una asimmetria informativa e fornire nuove basi comuni di dialogo tra i decisori e le persone.\nLa crisi ecologica e climatica ci impone di attuare politiche complesse che più che mai hanno bisogno dell’attuazione di forme di innovazione democratica, che devono uscire delle buone pratiche e diventare consuetudine."
  },
  {
    "objectID": "monitoraggi-ambientali-partecipati/citizen-science.html",
    "href": "monitoraggi-ambientali-partecipati/citizen-science.html",
    "title": "Cos’è la Citizen science",
    "section": "",
    "text": "Il termine Citizen Science (CS) indica quel complesso di attività collegate ad una ricerca scientifica a cui partecipano i cittadini con diversi gradi di coinvolgimento: si va dal semplice coinvolgimenti della cittadinanza nella fase della raccolta dati a un processo in cui invece i cittadini sono inclusi in tutte le fasi del processo inclusa la progettazione. In quest’ultimo caso si parla di “citizen science estrema”.\nLa CS estrema, che è quella che la nostra associazione persegue, è intrinsecamente non gerarchica e segue le dinamiche proprie della co-creazione di saperi. In altre parole, sono gli stessi cittadini che definiscono sin dall’inizio obiettivi di ricerca e finalità, costruendo assieme agli esperti l’intero processo e la metodica della raccolta delle informazioni.\nSi tratta dunque di procedimenti scientifici pensati insieme alle comunità che permettono di produrre nuovi dati e quindi nuova conoscenza che a loro volta diventano strumenti per le comunità in lotta su questioni ambientali territoriali. Avviare un’analisi indipendente di acqua, suolo o aria dal basso con il supporto e la supervisione di un comitato scientifico permette di dare robustezza a fenomeni molto spesso percepiti dalla cittadinanza ma non supportati da prove scientifiche e dati.\nVivere in Valle Galeria oggi significa doversi abituare a odori sgradevoli legati alla presenza di diverse fonti di contaminazione. Tuttavia in assenza di uno studio sull’analisi della qualità dell’aria svolto ad hoc nel quartiere e che prenda in considerazione le varie pressioni ambientali, è difficile quantificare l’impatto reale sull’ambiente e sulla salute delle persone. Le percezioni degli abitanti sono un elemento fondamentale da tenere in considerazione nonché un elemento da cui partire per svolgere degli approfondimenti successivi. Tuttavia uno studio indipendente specifico sul territorio permette di avere uno strumento di rivendicazione importante per dare robustezza a quello che le comunità sentono con il naso e vedono con gli occhi da molto tempo.\nMa come si procede per svolgere questo tipo di attività?\nPremesso che ogni territorio è diverso e che non può esserci una ricetta unica per tutti, nel prossimo capitolo verranno presentati i parametri chimico - fisici che possono essere monitorati per mezzo di strumenti low-cost e che sono stati utilizzati per il monitoraggio del fiume Tevere e del fiume Aniene."
  },
  {
    "objectID": "monitoraggi-ambientali-partecipati/perche-avviarli.html",
    "href": "monitoraggi-ambientali-partecipati/perche-avviarli.html",
    "title": "Perché avviare percorsi di citizen science sul territorio",
    "section": "",
    "text": "Le ragioni che ci hanno spinto ad avviare le analisi sul Tevere e successivamente sull’Aniene sono state diverse. Alla fine del 2020 come associazione ci siamo interrogati su quali fossero le principali problematiche ambientali a Roma. Dopo aver svolto un’indagine prendendo come riferimento i dati comunali, abbiamo deciso di svolgere un focus group nella nostra sede in cui abbiamo invitato diverse realtà che da anni si occupano di questioni ambientali in città e in parte anche in provincia, tra cui il comitato che si batte per la tutela del parco della Snia, il comitato No Tmb Salario, il Coordinamento romano acqua pubblica, l’associazione Insieme per l’Aniene.\nL’esito della discussione è stata che la maggior parte delle realtà attive si trovava in una situazione di conflittualità con le istituzioni e, nella maggior parte dei casi, i dati e le informazioni in generale fornite dal pubblico erano carenti: il comitato No Tmb Salario lamentava la mancanza di un progetto chiaro di riqualificazione dell’area del Tmb Salario dopo l’incendio che lo aveva colpito, i comitati di Centocelle lamentavano una lentezza da parte delle istituzioni per l’avvio della bonifica di un’area problematica come quella del parco in cui erano stati rinvenuti rifiuti, il coordinamento romano acqua pubblica in accordo anche con Insieme per l’Aniene ha posto invece un tema rispetto ai dati della qualità dell’acqua e della sua quantità. Sebbene infatti le perdite idriche delle condotte romane rasenta il 45%, Acea anziché puntare in maniera radicale sul recupero delle reti sta immaginando nuove fonti di approvvigionamento per l’acqua. Dopo la problematica situazione di Bracciano (nel 2017 a seguito della crisi idrica si è prelevata l’acqua del lago causando un grave problema all’ecosistema lago) Acea ha scelto di investire nella realizzazione di un potabilizzatore. L’acqua del Tevere dovrebbe dunque essere potabilizzata per poi scorrere nelle reti idriche romane.\nTale situazione, secondo i comitati, è discutibile da due punti di vista: sul piano teorico perché prima di realizzare una nuova opera occorrerebbe fare il possibile per ridurre le perdite idriche della rete (risparmio). In secondo luogo perché l’acqua del Tevere non è di buona qualità, così come dimostrato dai risultati Arpa e dai monitoraggi partecipati svolti da A Sud, sebbene si preveda di trattarla prima dell’immissione in rete.\nTale affermazione è confermata dalle diverse morie di pesci che ci sono state nel corso degli ultimi due anni durante l’estate proprio lungo il corso del fiume.\nPer tali ragioni si è scelto di avviare un percorso di monitoraggio sul Tevere al fine di monitorarne la qualità dell’acqua in otto diversi punti del tratto urbano.\nRagioni simili riguardano i territori di Colleferro e di Valle Galeria. In questi due casi, i percorsi attuati sono stati i monitoraggi sulla qualità dell’aria. In particolare a Colleferro si è voluto comprendere in che maniera il complesso urbano risenti ancora oggi della presenza industriale (cementificio) o del traffico urbano legato allo sviluppo del polo logistico Amazon nel territorio. In Valle Galeria invece, dove il percorso di monitoraggio è stato appena avviato, si è scelto di analizzare uno dei punti più critici della periferia romana in cui sono visibili i segni della presenza dell’ex discarica, del traffico legato alla presenza industriale, nonché le cave. Infine nel caso di Roma est, si è scelto di monitorare la presenza di particolato nell’aria proprio per comprendere quale sia la qualità dell’aria in prossimità delle scuole."
  },
  {
    "objectID": "monitoraggio-acque/index.html#cosa-dice-la-legislazione-a-riguardo",
    "href": "monitoraggio-acque/index.html#cosa-dice-la-legislazione-a-riguardo",
    "title": "Il monitoraggio delle acque: il caso di Tevere e Aniene",
    "section": "Cosa dice la legislazione a riguardo?",
    "text": "Cosa dice la legislazione a riguardo?\nAlcuni contaminanti sono considerati dalle normative e per essi possono essere definiti dei limiti, per esempio per lo scarico nei corpi idrici superficiali o per la presenza nelle acque in relazione alla loro destinazione d’uso. Per altri sono in corso studi atti a stimare il rischio ambientale posto dai loro residui nei diversi comparti ambientali, sulla base dei quali si valuterà se devono essere fissati limiti specifici a maggior tutela dell’ambiente e della salute dell’uomo.\nIn Italia, fino all’abrogazione del D.lgs. 152/1999, l’indice base di riferimento per i parametri chimico-fisici era il LIM, Livello di Inquinamento da Macrodescrittori, costituito da sette macrodescrittori (ossigeno disciolto, domanda biochimica di ossigeno o BOD, domanda chimica di ossigeno o COD, azoto ammoniacale o ammonio, azoto nitrico, fosforo totale ed Escherichia coli). Per ciascun parametro, indicatore delle pressioni ambientali, veniva individuato un livello di inquinamento e un corrispondente punteggio numerico. Sommando i punteggi dei sette macrodescrittori si otteneva il LIM, che poteva appartenere a una di queste cinque classi (1 = Elevato, 2 = Buono, 3 = Sufficiente, 4 = Scarso, 5 = Cattivo).\nIn aggiunta ai parametri base del LIM, il D.Lgs 30/2009 definiva i valori soglia di una lunga lista di microinquinanti chimici (parametri addizionali) come ad esempio metalli pesanti, composti organo-alogenati e fitofarmaci.\nCon IL DM 260 del 08 novembre 2010 è stato introdotto l’indice per il Livello di Inquinamento espresso dai Macrodescrittori per lo stato ecologico - LIMeco, costituito da soli quattro parametri relativi allo stato trofico: ossigeno disciolto (OD) e nutrienti tra cui ammonio, azoto nitrico e fosforo totale (NH4, NO3, Pto). Anche in questo caso esistono cinque classi di qualità: cattivo, scarso, sufficiente, buono, elevato. Con il LIMeco, oltre al BOD e COD è stato quindi eliminato anche il macrodescrittore microbiologico Escherichia coli. Tale descrittore è un importante indicatore per rilevare impatti dovuti a scarichi fognari non sempre evidenziati dagli altri parametri che costituiscono il LIMeco. Queste sorgenti puntiformi, come ad esempio gli scolmatori, sono numerose in tutto il territorio, ma sono soggette a pochi controlli nella direttiva acque WFD 2000/60/UE."
  },
  {
    "objectID": "monitoraggio-acque/index.html#come-si-procede",
    "href": "monitoraggio-acque/index.html#come-si-procede",
    "title": "Il monitoraggio delle acque: il caso di Tevere e Aniene",
    "section": "Come si procede?",
    "text": "Come si procede?\n\nProcedimento per la raccolta del campione\nRecarsi nel punto di campionamento definito. I punti vengono scelti da cittadini e dai referenti scientifici in base alle caratteristiche del fiume, degli eventuali punti di criticità evidenziati dai cittadini in base alle osservazioni da loro condotte, seguendo dei criteri specifici: la distanza pressoché simile tra i vari punti di campionamento. Una volta scelti i punti, ci si reca nel punto selezionato e si preleva per mezzo di un secchio dell’acqua dal fiume facendo attenzione a non prelevare vegetazione e tirando il secchio il più lontano possibile dalla riva (ci si può aiutare con una corda). Sciacquare il secchio per tre volte. In questo modo eventuali residui contenuti nel secchio saranno rimossi. La quarta volta prelevare l’acqua. Se ce ne fosse la possibilità sarebbe più opportuno prelevare l’acqua nel centro del fiume in modo tale da avere un campione più rappresentativo della qualità dell’acqua del fiume e non delle rive che possono essere più stagnanti e sensibili alle interferenze.\n\n\n\nFigura 1: La raccolta del campione, archivio fotografico di A Sud"
  },
  {
    "objectID": "monitoraggio-acque/torbidita.html",
    "href": "monitoraggio-acque/torbidita.html",
    "title": "Torbidità",
    "section": "",
    "text": "Cos’è la torbidità\nLa torbidità è dovuta alla presenza nell’acqua di materiale particolato, come argilla, sedimento, particelle colloidali, e microorganismi (microalghe, batteri etc.). Le particelle responsabili della torbidità dell’acqua hanno dimensioni variabili tra 1nm (un nanometro) e 1 mm (millimetro). Le particelle sospese possono provenire dall’erosione del suolo, scarichi civili e/o industriali,i, sedimenti del fondale smosso, o proliferazioni algali o batteriche.\n\n\nStrumenti da utilizzare per il monitoraggio\nTubo di Secchi\nIl tubo di Secchi che fa parte del KIT di Fresh Water Watch prende a riferimento il metodo del disco di Secchi.\n\n\nFresh Water Watch è un progetto di ricerca internazionale con lo scopo di conoscere e salvaguardare la qualità e la fornitura dell’acqua dolce mondiale. Tale progetto, che attualmente si svolge in più di 30 città in tutto il mondo, mira a coinvolgere direttamente i cittadini e gli stakeholders sia a livello della divulgazione, che a livello dell’esecuzione materiale dei campionamenti e delle analisi. Il team scientifico del progetto ha creato una serie di kit di facile utilizzo che tutti i partecipanti a livello mondiale utilizzano per svolgere i monitoraggi delle acque dolci.\nQuest’ultimo prende il nome dall’abate A. Secchi che, nel 1865 durante una crociera nel mediterraneo per conto dello Stato Pontificio, studiò la penetrazione della luce nell’acqua del Mar Mediterraneo.\n\n\nProcedimento\nDopo aver prelevato l’acqua, come prima cosa si misura la torbidità, questo perché gli elementi in sospensione presenti nel secchio si possono depositare sul fondo e invalidare la misura. Prendere il tubo di Secchi e inserire l’acqua nel tubo fino all’orlo. Posizionare il tubo per terra e osservare, dall’alto, la scacchiera che è nel fondo. Se si riesce a vedere la scacchiera la torbidità sarà inferiore a 14UT. Se non si riesce a vedere, svuotare gradualmene il tubo fino alla tacca successiva. Proseguire fino a quando si riesce a vedere la schacchiera, quello sarà il livello a cui leggere il valore di torbidità.\n\n\n\nFigura 5.1: Tubo di secchi, Archivio fotografico di A Sud\n\n\n\n\nQuali rischi sono associati a valori alti di torbidità\nLa torbidità in acque libere può essere causata dalla crescita del fitoplancton o da una concentrazione elevata di sedimenti minerali. Le attività umane come l’edilizia, l’estrazione mineraria e l’agricoltura possono portare a livelli elevati di sedimenti che defluiscono nei corpi idrici durante piogge intense a causa dell’elevato dilavamento.\nDilavamento: si tratta di un’azione erosiva con asportazione del materiale eroso a seguito di eventi meteorici.\nAnche una produzione elevata di fitoplancton può determinare valori elevati di torbidità. Se l’acqua è torbida non è etto che il fiume sia inquinato. La torbidità ci dà una indicazione dei sedimenti minerali e dei microrganismi sospesi nella colonna d’acqua."
  },
  {
    "objectID": "monitoraggio-acque/ph.html",
    "href": "monitoraggio-acque/ph.html",
    "title": "pH",
    "section": "",
    "text": "Cos’è il pH\nIl pH esprime il carattere acido o basico/alcalino delle soluzioni.\n\n\n\n\n\n\nSoluzione\n\n\n\n\n\nL’acqua in natura si incontra sempre come soluzione. Quando si parla di soluzione si fa riferimento a una miscela omogenea di due o più componenti. Una soluzione è formata da un solvente che è la sostanza presente in quantità maggiore (acqua pura/ acqua distillata) e un soluto (minor quantità). Esempio di soluzioni sono l’acqua salata, dove l’acqua è il solvente e il sale (NaCl) il soluto, o anche l’acqua minerale perché al suo interno sono disciolti molti sali minerali tra cui Magnesio, Calcio, Potassio, Sodio, Solfati e Bicarbonati.\n\n\n\nL’acidità di una soluzione dipende dalla concentrazione di ioni H+ (anche detti protoni) disciolti in una soluzione acquosa.\nIl pH si misura con una scala particolare: maggiore è la concentrazione di ioni H+, minore è il valore del pH.\nIl pH è inoltre una misura logaritmica, quindi ad ogni variazione di 1 punto di pH la concentrazione di ioni H+ aumenta o diminuisce di un fattore 10.\nDi solito i valori del pH di una soluzione sono compresi fra 0 (più acido) e 14 (più basico), con un valore di 7 per le soluzioni neutre ad esempio l’acqua pura. Questo non avviene però in natura, perché l’acqua a contatto con roccia, terra e altri materiali cattura sostanze minerali, che disciogliendosi modificano la concentrazione di ioni H+ e quindi le caratteristiche acide o basiche della soluzione acquosa. Ad esempio nel caso di falde a contatto con terreni vulcanici il pH può essere addirittura inferiore a 5.\n\n\nStrumenti da utilizzare per il monitoraggio\nCartine tornasole o pHmetro\nSi può procedere in due modi:\nCartine tornasole. Si tratta di strisce di carta imbevute di tornasole (un colorante estratto dai licheni del genere Rocella), che immerse in acqua cambiano colore virando dal rosso in ambiente acido al blu in ambiente basico. Ad ogni colore corrisponde un valore di pH ovvero un certo grado di acidità.\npHmetro (o piaccametro). È un apparecchio elettronico che permette di avere un dato preciso (fino alla seconda cifra decimale) del pH di un liquido. Un tipico piaccametro consiste di una sonda (un elettrodo a vetro) collegata ad un dispositivo elettronico che raccoglie il segnale della sonda, calcola il valore di pH corrispondente e lo rappresenta su un display.\n\n\nProcedimento\nAccendere il pHmetro. Togliere il cappuccio che protegge la sonda e inserirlo nel secchio con l’acqua raccolta fino ad immergere totalmente la sonda (primi 3 cm). Attendere fino a quando il simbolo della clessidra scompare e i valori siano stabili. Sul display dello strumento comparirà sia il valore della temperatura, sia quello del pH. Segnare la cifra. Sciacquare la sonda e spegnere lo strumento. Calibrare lo strumento una volta al mese.\n\n\n\nFigura 6.1: Misura del PH, archivio fotografico di A Sud\n\n\n\n\nQuali rischi sono associati a valori alti di pH\nIl pH non solo aiuta a comprendere il carattere acido/basico dell’acqua ma anche alcune delle sue caratteristiche, infatti insieme ad altri fattori condiziona il suo potere incrostante e corrosivo. Inoltre una sua variazione è spia di altri cambiamenti avvenuti nel liquido. Nelle acque fluviali generalmente il pH si aggira intorno ai valori tra il 6.5 e l’9. Si tratta di un parametro base utile perché ogni corpo idrico ha valori specifici che lo caratterizzano e quindi variazioni repentine rispetto a un range “tipico” indicano che si sta verificando una qualche anomalia “perturbazione” nel sistema. Per tale ragione, è importante svolgere analisi continuative di tali valori."
  },
  {
    "objectID": "monitoraggio-acque/conducibilita.html",
    "href": "monitoraggio-acque/conducibilita.html",
    "title": "Conducibilità elettrica o conduttività",
    "section": "",
    "text": "Cos’è la conducibilità elettrica\nLa conducibilità elettrica o conduttività è un parametro che dipende dal contenuto di sali disciolti in acqua.\nSi parla di conduttività perché l’acqua è in grado di condurre la corrente per mezzo dei sali minerali disciolti in essa, presenti sotto forma di ioni.\nIn particolare, l’acqua “pura”/distillata priva di minerali è un cattivo conduttore di elettricità. Se il valore di conducibilità dell’acqua è alto l’acqua è ricca di sali, se è basso l’acqua è povera di sali. L’unità di misura della conducibilità sono i micro Siemens per centimetro (µS/cm) misurati a una temperatura di 20°C.\n\n\nStrumenti da utilizzare per il monitoraggio\nConduttimetro\nSi tratta di uno strumento low cost elettronico che permette di acquisire un dato preciso della conducibilità elettrica (EC) in maniera semplice e istantanea. Un tipico conduttimetro consiste di una sonda (un elettrodo a vetro) collegata ad un dispositivo elettronico che raccoglie il segnale della sonda, calcola il valore EC in µS/cm-1 corrispondente e lo rappresenta su un display. Il sensore di temperatura integrato consente di effettuare misurazioni di EC con compensazione automatica della temperatura.\n\n\nProcedimento\nAccendere il conduttimetro. Togliere il cappuccio che protegge la sonda e inserirlo nel secchio con l’acqua raccolta, fino ad immergere totalmente la sonda (primi 3 cm). Attendere fino a quando il simbolo della clessidra scompare e i valori siano stabili. Sul display dello strumento comparirà sia il valore della temperatura, sia quello della conducibilità (con compensazione automatica della temperatura). Segnare la cifra. Sciacquare la sonda e spegnere lo strumento. Calibrare lo strumento una volta al mese.\n\n\nQuali rischi sono associati a valori alti di conduttività\nVariazioni significative e repentine di conduttività possono essere indicatori di un’alterazione della qualità dell’acqua. Un aumento della conducibilità può essere sintomo di un aumento nella concentrazione di metalli pesanti o inquinanti."
  },
  {
    "objectID": "monitoraggio-acque/nitrati.html",
    "href": "monitoraggio-acque/nitrati.html",
    "title": "Nitrati",
    "section": "",
    "text": "Cosa sono i nitrati\nL’azoto (N) è uno dei principali costituenti di tutti gli organismi, e si incontra in natura prevalentemente allo stato gassoso (N2). Questa forma viene fissata grazie all’azione di microrganismi azoto fissatori che convertono l’azoto atmosferico in ammoniaca e poi in nitrati, tra i principali nutrienti per le piante. I nitrati sono molto solubili in acqua e quindi seguono le sue dinamiche .\n\n\nStrumenti da utilizzare per il monitoraggio\nKit di Fresh Water Watch\nPer svolgere la misura A Sud utilizza i kit di Fresh Water Watch che comprendono provette contenenti dei reagenti, che a contatto con l’acqua cambia colore in base alla concentrazione dei nitrati. Nel kit è inclusa anche una scala colorimetrica per poter risalire al dato relativo alla concentrazione di nitrati nel campione a acqua.\n\n\nProcedimento\nPrendere la cuvetta e riempirla d’acqua. Risciacquare la cuvetta per tre volte. La quarta volta prendere l’acqua fino al livello segnato sulla cuvetta, circa a metà. Prendere il contenitore del reagente, rimuovere la linguetta verde e premere di modo da far uscire l’aria. Inserire il contenitore del reagente (sempre tenendo premuto) capovolto all’interno della cuvetta con l’acqua. Una volta inserito, rilasciare la pressione in modo da far entrare l’acqua. Scuotere la provetta e aspettare 3 minuti.\nComparare il colore della soluzione contenuta nel contenitore con i clori di riferimento sul cartellino presente all’interno del kit.\n\n\n\nFigura 8.1: Misurazione dei nitrati, Archivio fotografico di A Sud\n\n\n\n\nQuali rischi sono associati a valori alti di nitrati\nll nitrato (NO3-) è sia solubile che mobile e di conseguenza segue le dinamiche dell’acqua con cui si sposta sia nei deflussi superficiali sia in quelli subsuperficiali. La lisciviazione attraverso il terreno raggiunge infine le acque di falda in cui può persistere per anni anche nel caso di acque sotterranee poco profonde.\n\n\n\n\n\n\nLISCIVIAZIONE\n\n\n\nProcesso per cui le sostanze organiche ed i sali minerali solubili filtrano dagli strati superficiali del suolo verso quelli più profondi, per effetto della percolazione delle acque piovane.\n\n\nNumerosi studi hanno dimostrato che la lisciviazione per drenaggio sub-superficialedei suoli agricoli, dovuta a precipitazioni o irrigazione è una delle principali fonti di inquinamento per i corpi idrici superficiali e sotterranei. Essa costituisce una minaccia per l’ambiente idrico quando le concentrazioni diventano elevate. Anche l’assetto idrogeologico, l’andamento stagionale e le attività antropiche sono fattori importanti che influenzano la mobilità e l’accumulo di nitrati.\nGeneralmente l’attività antropica può contribuire all’incremento di nitrati per mezzo di dilavamento diffuso dei terreni agricoli in cui sono stati aggiunti fertilizzanti di origine chimica o organica, scarichi civili (acque di dilavamento di discariche o fognature), scarichi agro-zootecnici,, scarichi industriali (usati nella produzione del vetro e di esplosivi e nell’industria alimentare come additivi es. E249, E250, E251 ed E252).\nIl monitoraggio di questo parametro è considerato molto importante nella valutazione dello stato di qualità delle acque a livello mondiale, sia di quelle dolci (in particolare quelle lacustri) e potabili che ancora più delle acque marine, per le quali, come in quelle lacustri, l’eccessiva presenza di nitrati rappresenta una delle cause più importanti dell’eutrofizzazione o boom algale. Questo fenomeno determina un’elevata crescita di sostanza organica la cui decomposizione innesca una serie di effetti a catena che possono portare alla carenza o assenza di ossigeno che sua volta può causare morie di pesci.\n\n\n\n\n\n\nEutrofizzazione\n\n\n\nElevate concentrazioni di nitrati e/o fosfati innescano facilmente i processi di eutrofizzazione delle acque superficiali (inquinamento da eccesso di nutrienti). Il fenomeno dell’eutrofizzazione o bloom algale, assieme all’inquinamento organico, in ambienti lentici (con acque ferme o poco fluenti) è una delle principali cause della carenza di ossigeno delle acque che a sua volta può portare a gravi conseguenza come ad esempio le “morie di pesci”. La causa principale della formazione di una zona carente di ossigeno (anossia) è dovuta ai processi di degradazione delle alghe ad opera di batteri che consumano grandi quantità di ossigeno e in alcuni casi producono anche elevate concentrazioni di ammoniaca e acido solfidrico, che possono risultare tossiche per l’ecosistema acquatico.\n\n\nAll’interno della normativa italiana nel caso delle acque dolci, come specificato precedentemente, i nitrati vengono monitorati per il calcolo del LIMeco. Per questa ragione, non c’è un valore limite per tale parametro dal punto di vista normativo per le acque di fiume. Occorre individuare il valore del LIMeco che è un aggregato di misurazioni, per comprendere lo stato di qualità del corso d’acqua."
  },
  {
    "objectID": "monitoraggio-acque/fosfati.html",
    "href": "monitoraggio-acque/fosfati.html",
    "title": "Fosfati",
    "section": "",
    "text": "Cosa sono i fosfati?\nCosì come l’azoto, il fosforo (P) è un nutriente essenziale per gli organismi autotrofi, in natura la forma inorganica si trova principalmente nelle rocce fosfatiche (rocce di origine organica che derivano dall’accumulo di ossa e escrementi) oppure in forma particellata adsorbio al sedimento o al suolo. Per questo motivo lo spostamento del fosforo avviene quando c’è erosione del suolo o movimentazione dei sedimenti.\n\n\n\n\n\n\nAdsorbimento\n\n\n\nL’adsorbimento è un processo in cui una sostanza, che può essere in fase liquida o gassosa, si accumula sulla superficie di un solido. Al contrario dell’assorbimento in cui la sostanza entra all’interno nell’adsorbimento la sostanza si ferma sulla superficie grazie ad interazioni elettriche.\n\n\n\n\nStrumenti da utilizzare per il monitoraggio\nKit di Fresh Water Watch\nPer svolgere la misura A Sud utilizza i kit di Fresh Water Watch che comprendono provette contenenti dei reagenti, che a contatto con l’acqua cambia colore in base alla concentrazione di fosfati. Nel kit è inclusa anche una scala colorimetrica per poter risalire al dato relativo alla concentrazione di fosfati nell’acqua.\n\n\nProcedimento\nPrendere la cuvetta e riempirla d’acqua. Risciacquare la cuvetta per tre volte. La quarta volta prendere l’acqua fino al livello segnato sulla cuvetta. Prendere il contenitore del reagente, rimuovere la linguette verde fluorescente e premere di modo da far uscire l’aria. Inserire il contenitore del reagente (sempre tenendo premuto) capovolto all’interno della cuvetta con l’acqua. Una volta inserito, rilasciare la pressione in modo da far entrare l’acqua. Scuotere la provetta. Aspettare 5 minuti\nComparare il colore della soluzione contenuta nel contenitore con i colori di riferimento alla scala colorimetrica presente all’interno del kit.\n\n\n\nFigura 9.1: Analisi dei fosfati, Archivio fotografico di A Sud\n\n\n\n\nQuali rischi sono associati a valori alti di fosfati\nL’inquinamento da fosfati nelle acque superficiali è direttamente collegato agli scarichi di depurazione non trattati e ai fertilizzanti agricoli. Il fosfato, come l’azoto, è un importante composto dei fertilizzanti utilizzati nei campi coltivati che però presenta dinamiche di movimento nel bacino molto diverse dall’azoto. Si sposta soprattutto assorbito dalle particelle minerali del suolo e quindi è associato all’erosione superficiale dei terreni dovuta al cosiddetto run off, ovvero i fenomeni di deflusso superficiale o dilavamento.\nPer tale ragione, eccessive concentrazioni di fosfati possono essere causate dall’attività antropica: dispersione di detergenti/detersivi, concimi/fertilizzanti, integratori alimentari, antiparassitari, e più in generale scarichi urbani o industriali. La loro presenza, specie se in misura eccessiva, può portare al fenomeno dell’eutrofizzazione. Non sono stabiliti limiti massimi tuttavia il contenuto di fosforo (direttamente proporzionale a quello dei fosfati) è uno dei 4 parametri che vengono misurati nel LIMeco (Livello di Inquinamento dai Macrodescrittori per lo stato ecologico)."
  },
  {
    "objectID": "monitoraggio-acque/escherichia-coli.html",
    "href": "monitoraggio-acque/escherichia-coli.html",
    "title": "Escherichia coli",
    "section": "",
    "text": "Cos’è Escherichia coli\nEscherichia coli è un batterio a forma di bastoncello che cresce nella parte inferiore dell’intestino di animali a sangue caldo (batterio fecale). E. coli è necessario per la digestione corretta del cibo grazie alla capacità di fermentare il lattosio. Non si riproduce al di fuori del tratto gastrointestinale di animali a sangue caldo.\n\n\nStrumenti da utilizzare per il monitoraggio\nPer svolgere la misura occorrono:\n\nstrumenti monouso:\n\ncontenitore sterile per prelevare il campione (1 per ogni stazione di campionamento): bottigliette d’acqua da 500ml, contenitore per le urine o bottiglie sterili da laboratorio;\n2 piastre per stazione di campionamento (quindi per 8 punti di prelievo -> 16 piastre);\n1 siringa da insulina da 1 ml per ogni campione;\n1 siringa da 10 ml;\n1 contenitore sterile (per esempio quello per le analisi delle urine) per ogni campione + 1 o anche una bottiglietta d’acqua;\nacqua distillata;\n\n2 lampade a infrarossi da rettilario (max 60W per l’estate e tra 70W e 100W per l’inverno);\nuna scatola di scarpe rivestita con fogli di alluminio (carta stagnola) e poi forata in alto al centro (il foro deve essere del diametro della lampada a infrarossi);\nsupporto per la lampada a infrarossi (deve rimanere sospesa a 10/15 cm dal foro);\nfoglio di polistirolo;\ntermometro digitale con sonda;\npennarello indelebile.\n\n\n\nProcedimento\nPer questo tipo di analisi, pur essendo stati sviluppati metodi e kit specifici per attività di citizen science, richiedono un livello di esperienza ed impegno superiori rispetto ai precedenti monitoraggi.\n\nSUL CAMPO:\n\nscrivere sul tappo e sulla bottiglia il numero della stazione di campionamento con un pennarello indelebile;\nprelevare il campione con il contenitore sterile stando attenti a non contaminare il campione (aprire il tappo a ridosso del prelievo e richiudere subito il contenitore; se si usa la bottiglietta d’acqua meglio aprirla sul punto di campionamento, versare l’acqua in una borraccia senza bere dalla bottiglietta e stando attenti a non far entrare in contatto la bottiglia e la borraccia);\n\nA CASA:\n\npreparare la scatola di cartone, posizionarla sul polistirolo, posizionare e accendere la lampada (così si inizierà a scaldare mentre si preparano le piastre);\naprire e posizionare le piastre (2 per ogni campione) segnando su una il numero del campione e sull’altra il numero + la lettera ”D” che sta per diluizione (per esempio: 8 e 8D) con un pennarello indelebile;\nversare l’acqua distillata in un contenitore per le urine e richiuderlo subito;\nprendere il contenitore con il campione d’acqua e agitarlo per fare in modo che quanto contenuto si distribuisca in maniera uniforme;\nprelevare 1 ml di campione puro con una siringa di insulina e richiudere subito la siringa;\naprire la piastra con il numero senza la lettera “D” e iniettare il campione al centro, richiudere subito la piastra;\npreparare il campione diluito:\n\ncon la stessa siringa usata per il campione puro, prelevare 0,9 ml di campione e versarlo in un contenitore per le urine;\ncon la siringa da 10 ml, prelevare 10 ml di acqua distillata e metterla nello stesso contenitore con i 0,9 ml di campione. Richiude subito la siringa da 10 ml così da poterla usare per la diluizione degli altri campioni;\ncon la siringa da insulina: mescolare campione e acqua distillata alzando e premendo lo stantuffo della siringa più volte, poi prelevare 1 ml di campione e metterlo nella seconda piastra (quella segnata con numero + lettera “D”).\n\nRIPETERE PER TUTTI I CAMPIONI\ncapovolgere le piastre e metterle una sopra l’altra creando 2 o 4 colonne ( a seconda del numero di piastre);\ninserire nella scatola le piastre (capovolte e impilate), posizionandole a metà dello spazio tra il foro e il bordo della scatola.\nchiudere la scatola e non riaprirla per 24 ore;\ninserire la sonda del termometro digitale (fare un foro nella scatola di cartone del diametro esatto della punta del sensore della sonda e utilizzarlo per introdurre la punta del sensore);\nmonitorare che la temperatura sia sempre di 36 +/- 2 °C;\naprire la scatola dopo 24 ore;\ncontare e trascrivere le unità formanti colonie (UFC). Saranni visibili come pallini blu all’interno delle piastre;\nmoltiplicare il valore x 100 (poiché l’unità di misura utilizzata è UFC/100 ml) e si otterrà il dato finale. Esempio:\n\n\n56 UFC / 1 ml\n56 x 100 = 5.600 UFC/100ml\n\n\n\nFigura 10.1: Analisi di Escherichia Coli, Archivio fotografico di A Sud\n\n\n\n\nQuali sono i rischi associati ad alti valori di Escherichia coli?\nL’Escherichia coli è una specie batterica composta da numerosi ceppi diversi, tra cui due patogeni, ed è considerato un ottimo indicatore di inquinamento organico, in particolare di contaminazione fecale recente. Poiché l’escherichia coli non può riprodursi all’esterno del sistema gastrointestinale di organismi a sangue caldo la sua presenza nei corpi idrici segnala la presenza di inquinamento fecale (è il principale indicatore di contaminazione fecale, insieme con gli enterococchi). Come specificato precedentemente, con la sostituzione del LIMeco al posto del LIM, tale parametro non è più un indicatore dello stato di qualità dell’acqua per lo stato ecologico. Tuttavia per avere delle indicazioni sui suoi limiti si può specificare che il limite per la balneazione nelle acque fluviali è di 5000 UFC. Si specifica anche, per avere un elemento di comparabilità, che valori superiori a 5000 UFC fanno sì che si rientri tra la III° e la IV° classe di LIM, definita di qualità “scarsa”."
  },
  {
    "objectID": "monitoraggio-acque/ammoniaca.html",
    "href": "monitoraggio-acque/ammoniaca.html",
    "title": "Ammoniaca",
    "section": "",
    "text": "Che cos’è l’ammoniaca\nL’ammoniaca (NH3) è uno dei sottoprodotti del ciclo dell’azoto. I prodotti azotati vengono eliminati dal nostro organismo, ma più in generale di tutti i vertebrati tranne uccelli e alcuni rettili, tramite l’urea che è contenuta nell’urina.\nL’ammoniaca quindi si trova in natura e deriva dalla decomposizione dell’urea, dalla putrefazione di animali e piante e dalla degradazione di materiale in via di fossilizzazione (resti di piante, giacimenti di torba, ecc.).\n\n\nStrumenti da utilizzare per svolgere i monitoraggi\nStrumento “Checker” della Hanna Instruments\nPer svolgere la misura viene utilizzato uno strumento “Checker” della Hanna Instruments. Si tratta di uno spettrofotometro portatile che permette di ottenere una misura della concentrazione di ammoniaca nell’acqua. Lo spettrofotometro possiede un display su cui appare il dato e uno scomparto interno dove la soluzione viene inserita e successivamente illuminata da una luce a led. La luce passa attraverso alla soluzione e il raggio uscente ha un’intensità minore in base al contenuto di ammoniaca della soluzione.\n\n\nProcedimento\nAccendere lo strumento premendo il tasto on/off. Prendere la cuvetta di vetro e riempirla con 10 ml (fino alla linea indicata) di acqua da campionare. Asciugare la cuvetta ed inserirla all’interno dello scompartimento. Premere il pulsante. Quando sul display si visualizzano le diciture “Add”, “C.2” e “Press” lampeggiante, lo strumento è azzerato. Rimuovere la cuvetta dallo strumento e svitare il tappo. Aggiungere 4 gocce di reagente A. Riposizionare il tappo e agitare delicatamente la soluzione. Svitare il tappo ed aggiungere 4 gocce di reagente B. Rimettere il tappo e agitare delicatamente la soluzione. Inserire la cuvetta nello strumento. Premere e tenere premuto il pulsante fino a quando si visualizza il timer (il display mostrerà il conto alla rovescia a partire da 3 minuti e 30 secondi). Lo strumento visualizza la concentrazione di azoto ammoniacale (NH 3-N). Per convertire la lettura in ppm di ammoniaca (NH 3), moltiplicare la lettura per il fattore 1.214. Segnare la cifra e rimuovere la soluzione dalle cuvette. Non disperdere in ambiente.\n\n\nQuali sono i rischi legati ad alti valori di ammoniaca?\nLo ione ammonio (NH4+), è uno dei 4 parametri dell’LIMeco usato nel monitoraggio della Direttiva Europea 2000/60/CE (Water Framework Directive, WFD). Esso viene spesso usato come “allarme”, è infatti considerato un ottimo indicatore di una potenziale condizione di criticità associata a carenza di ossigeno (anossia), condizione particolarmente critica per tutto l’ecosistema fluviale.\nLa presenza di ammonio nelle acque è anche un indicatore di possibile inquinamento da batteri o da reflui animali o scarichi urbani. La stima del LIMeco prevede anche la valutazione della concentrazione dello ione ammonio nelle acque, misurata in milligrammi di azoto al litro (mg N/l).\nL’azoto ammoniacale deriva principalmente dalla degradazione dei composti organici azotati provenienti da scarichi fognari e allevamenti zootecnici, dal dilavamento di terreni agricoli in cui siano stati utilizzati concimi di sintesi a base di urea e da reflui delle industrie alimentari e chimiche. In corsi d’acqua ben ossigenati, l’azoto ammoniacale è trascurabile perché si ossida rapidamente ad azoto nitrico\nGeneralmente la presenza di ammonio nelle acque è un indicatore di possibile inquinamento da batteri o da reflui animali o scarichi urbani. L’ammonio è infatti largamente utilizzato nella produzione dei fertilizzanti e dei mangimi animali, nella preparazione di detergenti, sanificanti e additivi alimentari, nell’industria manifatturiera delle fibre, dei materiali plastici, degli esplosivi, della carta e della gomma ed è impiegato come refrigerante nella lavorazione dei metalli e nella preparazione di composti azotati per diversi impieghi."
  },
  {
    "objectID": "monitoraggi-ambientali-estremi/index.html",
    "href": "monitoraggi-ambientali-estremi/index.html",
    "title": "Casi di monitoraggio ambientali estremi",
    "section": "",
    "text": "Come specificato in premessa, la scienza dei cittadini è un concetto “ombrello” che racchiude approcci anche molto diversi: dalla semplice partecipazione di cittadini alle fasi di monitoraggio, attraverso quello che viene definito rilevamento (sensing) dei cittadini (o con l’uso di tecnologie a basso costo o più semplicemente dei sensi delle persone, le persone si fanno sensori) a un vero e proprio coinvolgimento in tutte le fasi del processo inclusa la progettazione. In quest’ultimo caso si parla di “citizen science estrema”. L’aggettivo “estrema” fa riferimento al fatto che l’iniziativa della citizen science nasce dal basso (è sviluppata dalle persone comuni senza una intermediazione delle istituzioni, del settore privato o dell’accademia); è altamente non gerarchica (ogni partecipante può giocare un ruolo durante il processo) ed è profondamente co-creata (i partecipanti sono coinvolti dalle prime fasi della definizione del problema all’analisi e alla diffusione dei risultati).\nIn altre parole, nella citizen science estrema, la gente comune o la società civile organizzata (es. associazioni o comitati), progettano l’iniziativa dall’inizio alla fine.\nLa differenza rispetto alle altre iniziative di CS è l’indipendenza del tipo di attività da svolgere. Solitamente sia le iniziative accademiche che quelle istituzionali tendono ad essere più “addomesticate” nel senso che nascendo in collaborazione con le istituzioni tendono ad avere obiettivi contributivi piuttosto che sfidanti o conflittuali. Le forme estreme di citizen science invece tendono a “sfidare” il sistema. In questo caso, si parte da un problema locale e localizzato percepito come urgente dalla comunità e si procede con la raccolta di dati mirata ad affrontare esattamente quel problema.\nIn questa sezione si è scelto quindi di raccontare alcuni casi di monitoraggi ambientali partiti dal basso che sono stati particolarmente sfidanti. Alcuni perché hanno direttamente esaminato e raccolto dati lì dove le istituzioni erano carenti o dove non c’era una reale fiducia da parte dei cittadini nei confronti del privato e del pubblico; altri perché pur partendo dal basso sono riusciti a creare delle successive connessioni con gli enti locali e con gli istituti di controllo, arrivando a creare una sinergia interessante tra comitati locali, associazioni e enti di ricerca o amministrazioni pubbliche."
  },
  {
    "objectID": "monitoraggi-ambientali-estremi/basilicata.html",
    "href": "monitoraggi-ambientali-estremi/basilicata.html",
    "title": "Il caso della Val d’Agri: analizziamo la Basilicata",
    "section": "",
    "text": "Il Texas d’Italia o la sede del giacimento di petrolio più grande dell’Europa occidentale: con queste parole spesso è stata descritta una delle aree geografiche del nostro paese più ricche di gas e petrolio e che svolge un ruolo chiave nella produzione di idrocarburi sul nostro territorio. Si tratta della Val d’Agri, una valle appenninica situata in provincia di Potenza che da venticinque anni ha cambiato la sua vocazione principale adattandosi al nuovo business del petrolio.\nSe da una parte la scoperta della presenza delle fonti fossili ha portato con sé la promessa di nuovi posti di lavoro per una delle aree interne del nostro paese, dall’altra lo sfruttamento petrolifero ha provocato diversi problemi dal punto di vista ambientale e sanitario. In particolare il COVA (Centro Olio Val d’Agri) cioè l’area dove vengono effettuate le prime lavorazioni degli idrocarburi estratti, è stato sotto gli occhi dei riflettori da parte della cittadinanza per diverse volte a causa dei diversi incidenti che hanno provato la fuoriuscita di fiammate dal centro oli.\nLa sfiducia da parte della cittadinanza nei confronti degli enti preposti al controllo ed alla protezione dell’ambiente e della salute umana è stata alimentata nel corso del tempo sia dalla mancanza di pubblicazione dei dati sulla qualità delle matrici ambientali in maniera tempestiva, sia per le rassicurazioni che più volte sono state rivolte agli ambientalisti per specifiche situazioni che gli abitanti identificavano come critiche (es. dopo la comparsa di macchie scure nelle acque del lago Pertusillo, il presidente della regione dopo un incontro con l’Arpab e Ispra, ha assicurato l’assenza di idrocarburi nel lago).\nProprio per queste ragioni, l’associazione COVA CONTRO ha lanciato una campagna di monitoraggio chiamata “Analizziamo la Basilicata”. Si tratta di un’iniziativa lanciata dall’associazione ambientalista nel 2015, volta alla raccolta di fondi necessari a dare una risposta concreta, scientifica, alle criticità ambientali lucane. Proprio a causa del senso di sfiducia della cittadinanza, in pochi mesi la campagna ha raccolto centinaia di sottoscrizioni e grazie ai fondi raccolti, è stata acquistata la necessaria strumentazione nonché sono stati eseguiti campionamenti in molteplici punti della Regione ed analisi chimiche inviati poi a laboratori accreditati da Accredia (l’ente unico italiano di accreditamento scientifico). Come racconta Anna Berti Suman in un articolo pubblicato sulla rivista italiana di epidemiologia Epiprev1, un esempio di monitoraggio svolto dai cittadini è rappresentato dalla raccolta di campioni di acqua in aree chiave per l’estrazione del petrolio e per lo smaltimento dei sottoprodotti seguita da analisi in laboratori indipendenti certificati. In alcune occasioni, tra i diversi monitoraggi svolti sul territorio lucano, i volontari hanno trovato nell’acqua composti classificati come cancerogeni tra cui il cadmio.\nSempre secondo lo studio condotto all’interno della ricerca di dottorato sull’uso del monitoraggio civico nelle politiche di gestione del rischio ambientale di Anna Berti Suman, e successivamente nell’ambito del progetto Sensing for Justice la maggior parte delle sentinelle civiche ha partecipato attivamente al monitoraggio dell’ambiente per avere maggiore consapevolezza sugli effetti sanitari dell’impatto del petrolio visto che già in prima persona avevano subito conseguenze da questo punto di vista.\nIn questo senso il monitoraggio ambientale non è altro che un ennesimo strumento di lotta per rivendicare il diritto alla salute e a vivere in un ambiente salubre. Il fondamentale ruolo che le sentinelle hanno avuto e hanno ancora sul territorio lucano è stato riconosciuto anche da esperti e tecnici che conoscono molto bene la questione lucana. Un esempio tra questi è stato il medico Giambattista Mele, medico lucano che ha riconosciuto il fondamentale ruolo delle sentinelle in quanto prime allerte sul territorio che possono individuare tempestivamente fenomeni che le istituzioni non hanno ancora individuato. Sempre Anna Berti Suman all’interno dello studio mette in luce un aspetto fondamentale:\n“il caso delle sentinelle lucane, se visto in una prospettiva storica, dimostra una tendenza crescente dei cittadini a usare le informazioni raccolte per contrastare dati riportati dalle autorità competenti, per esigere l’applicazione delle normative ambientali di riferimento e, da ultimo, per chiedere il rispetto del loro diritto a un ambiente sano e ad accedere all’informazione ambientale, come riconosciuto internazionalmente dalla Convenzione di Aarhus (“Convenzione sull’accesso alle informazioni, la partecipazione dei cittadini e l’accesso alla giustizia in materia ambientale”). Così facendo, i volontari locali dimostrano la volontà di affrontare il conflitto ambientale, rifiutando un ruolo passivo di vittime2”.\nRibaltando quindi il ruolo della società civile si riesce non solo ad avere una maggiore fruizione dei dati ambientali sul territorio ma anche di creare comunità in loco, con l’obiettivo di rivendicare diritti di base di cui tutti i cittadini dovrebbero poter godere.\n\n\n\n\n\n\nApprofondimento\n\n\n\nÈ possibile approfondire sul caso lucano al seguente link: https://covacontro.org/category/progetto-sciamano-locchio-di-cova-contro-dallo-spazio/\n\n\n\n\n\n\n\nÈ possibile leggere l’articolo completo qui↩︎\nhttps://epiprev.it/attualita/il-paradigma-del-cittadino-sentinella-incontra-lepidemiologia↩︎"
  },
  {
    "objectID": "monitoraggi-ambientali-estremi/fukushima.html",
    "href": "monitoraggi-ambientali-estremi/fukushima.html",
    "title": "Il caso giapponese: misurazioni della radioattività dopo l’incidente nucleare di Fukushima",
    "section": "",
    "text": "Ci sono casi in cui la citizen science ha avuto un ruolo centrale subito dopo situazioni di gravi emergenze: è il caso del Giappone dove nel 2011 a seguito di un terremoto e un conseguente maremoto, è avvenuto uno dei più gravi disastri nucleari dei nostri tempi che ha facilitato l’attivazione coordinata della cittadinanza per acquisire dati sulla presenza di radiazioni.\nIn questo senso, il disastro nucleare di Fukushima ha segnato in maniera indelebile la percezione negativa sull’uso del nucleare da parte della società civile. Sebbene infatti già a partire dagli anni ’70, cioè nella fase di realizzazione delle centrali, c’era già qualche forma di opposizione, la percezione negativa circa il rischio nucleare è aumentata con il tempo, soprattutto dopo l’incidente.\nIl sentimento di sfiducia, dopo il disastro, è cresciuto notevolmente sia perché le istituzioni non sono riusciti a comunicare tempestivamente l’accaduto, sia perché per quanto possibile hanno minimizzato il rischio legato alla contaminazione. Proprio per il senso di sfiducia nei confronti delle istituzioni, nasce la necessità da parte della cittadinanza di attivarsi in prima persona per monitorare il grado di contaminazione causato dalle scorie radioattive.\nLe misure sono state effettuate con uno strumento chiamato Geiger counter, il quale permetteva di rilevare le radiazioni ionizzanti. E’ stato creato pochi giorni dopo il disastro da un gruppo di scienziati (ingegneri, informatici, designer) preoccupati per l’ambiente e per la salute, e messo subito a disposizione per i cittadini.\nLo strumento stesso è un chiaro esempio dell’approccio altamente aperto (open-source), partecipativo, dal basso, e diy (do it yourself) della CS. Ha infatti un costo accessibile (circa 500 euro) ed è di facile utilizzo, anche per cittadini non qualificati e senza esperienza. Inoltre, essendo lo strumento collegato a una piattaforma chiamata Safecast, permette di mappare i dati in maniera geolocalizzata. In questo modo non solo è stato possibile valutare il grado di contaminazione della propria zona, ma anche di produrre le basi scientifiche per una nuova conoscenza fatta dai cittadini in alternativa a quella istituzionale. In aggiunta essendo svolto da moltissimi cittadini si è permesso di acquisire informazioni e dati in zone non sempre coperte dalle analisi svolte dalle istituzioni che di fatto non sono riuscite a fornire dei dati così capillari.\n\n\n\nFigura 13.1: Esempio di campionatore, Archivio di Safecast https://safecast.org/\n\n\nL’iniziativa, partita dal Giappone, nel corso del tempo si è diffusa anche in America e Europa, soprattutto dopo il rilevamento di forti concentrazioni di radiazioni nel cibo e nelle aree pubbliche (es. scuole), che si trovavano ben oltre la zona contaminata officiale (primi 20 km intorno alla centrale nucleare).\nA più di 10 anni dall’esperienza di Fukushima, emerge come la diffidenza verso l’uso del nucleare non risieda unicamente nella tecnologia stessa ma più in generale sulla sua gestione e sulla diffusione dei dati ambientali relativa ai possibili impatti.\nCome nel caso della Basilicata la necessità e l’urgenza di possedere dati prodotti dal basso, ha permesso l’attivazione della cittadinanza che oggi sono produttori di dati ambientali sull’impatto del disastro.\nNel caso di Fukushima i cittadini ancora oggi, a 10 anni di distanza, monitorano l’area, al fine di conoscere i dati e sfidare i dati degli enti governativi.\n\n\n\n\n\n\nLa Citizen Science in Giappone\n\n\n\nIn Giappone esiste una più lunga tradizione di iniziative che si contrappongono alle istituzioni e cercano di produrre una conoscenza sostenuta da dati raccolti collettivamente dal basso. Questo approccio alla scienza, in giapponese shimin kagaku, equivale al nostro concetto di CS estrema.\n\n\nIl caso di Fukushima è inoltre simbolico perché il ruolo dei cittadini è stato centrale per fare luce sulle conseguenti morti delle persone all’incidente. Se infatti le istituzioni giapponesi hanno etichettato diversi morti al maremoto e al terremoto e non all’incidente nucleare, la diffusione delle strumentazioni di monitoraggio e delle relative conoscenze ha permesso ai cittadini di sostenere le proprie rivendicazioni sul diritto alla salute dell’ambiente e conseguentemente alla loro salute."
  },
  {
    "objectID": "monitoraggi-ambientali-estremi/ecuador.html",
    "href": "monitoraggi-ambientali-estremi/ecuador.html",
    "title": "Il caso dell’Ecuador: la citizen science per la giustizia climatica",
    "section": "",
    "text": "Un altro caso di rilievo nell’ambito della citizen science è quello che coinvolge le comunità indigene dell’amazzonia ecuadoriana supportate da diversi esperti dell’Università di Padova. In questo caso i dati e le informazioni rilevate sono state poi utilizzate anche in campo legale per provare ad ottenere giustizia ambientale e climatica.\nCi troviamo in una zona del mondo famosa per il patrimonio forestale e per la ricca biodiversità presente sul territorio. Tuttavia questa caleidoscopica vegetazione ha delle ferite aperte sanguinanti gravissime. Una delle tante ferite, tra le più gravi, è legata alla condotta che nei precedenti anni ha avuto Texaco (ora Chevron) nell’Amazzonia ecuadoriana. Nella parte nord dell’Amazzonia ecuadoriana, Texaco ha estratto petrolio per 28 anni senza preoccuparsi degli effetti che tali attività stavano apportando al territorio; così facendo ha fatto profitti, distruggendo e contaminando fiumi, sversando direttamente nel fiume milioni di galloni di acqua contaminata.\nChevron ha abbandonato l’Ecuador nel 1992, eppure la storia recente evidenzia episodi ugualmente infelici, come il caso dell’operato dell’azienda Petroamazonas. A Pacayacu dove c’è il campo Petrolero Libertador con all’incirca 120 pozzi petroliferi, sarebbero stati contaminati 10 fiumi, e danneggiate 30 comunità rurali che vivono nel territorio. Secondo uno studio condotto da Acción Ecológica in collaborazione con la Clinica Ambiental di 23 campioni presi nei pozzi d’acqua di uso familiare 22 avevano elevata percentuale di idrocarburi policiclici aromatici. Sempre la stessa impresa ha operato e opera anche all’interno del Parco Nazionale Yasunì, paradiso in miniatura all’interno della paradisiaca foresta amazzonica, designato dall’UNESCO nel 1989 “Riserva della biosfera” per essere una delle regioni con la più alta biodiversità al mondo. Quest’area di 982 mila ettari contiene in un solo ettaro più specie di piante di quante ne contiene tutto il Nord America. Nonostante le premesse, dagli anni ’70 si è estratto petrolio nel 60% di quello che era il Parco Nazionale. .\nAnche in questo caso il monitoraggio ambientale ufficiale risulta essere carente e lontano dal descrivere il reale impatto causato dalla presenza dei pozzi petroliferi, in particolare per quanto riguarda il fenomeno del gas flaring. Oltre al petrolio, infatti, dai pozzi estraggono anche il gas naturale presente nei giacimenti sotterranei. Il gas viene poi bruciato in loco senza recupero, dati gli elevati costi che comporterebbe il suo trasporto nei luoghi di consumo, producendo delle fiammate (gas flaring).\nGli impatti locali del gas flaring colpiscono sia gli ecosistemi e la biodiversità, sia le comunità locali. Le uniche informazioni inizialmente disponibili sul gas flaring causato dall’estrazione petrolifera, provenivano da fonti governative considerate poco oggettive a causa dell’ingerenza dello stato: la maggior parte delle attività estrattive erano ad opera di Petroamazonas, azienda pubblica ecuadoriana.\nLa necessità di monitorare il fenomeno, ha dato vita ad un progetto portato avanti dall’Università di Padova in collaborazione con le comunità indigene locali, che prevede di rilevare la presenza di gas flaring basandosi sull’analisi delle immagini satellitari notturne per mezzo di un algoritmo chiamato NIghtfire. La mappatura realizzata dalle comunità indigene supportate da realtà sociali organizzate e dall’Università di Padova ha rilevato altri 295 siti di gas flaming rispetto a quelli mappati dal Ministero dell’Ambiente ecuadoriano, 230 dei quali all’interno delle proprietà della compagnia petrolifera statale.\nIl progetto ha inoltre permesso di scoprire la presenza di siti che liberano il gas direttamente nell’atmosfera (gas venting). Si tratta di un fenomeno importante da segnalare a causa dell’impatto climatico che tale procedimento opera.\nLa mappatura e la conoscenza di questi dati è stata fondamentale per il risvolto legale dell’iniziativa. Inizialmente infatti le comunità nel 2019 hanno avviato una campagna chiamata “Apaguen los mecheros” che aveva l’obiettivo di eliminare il gas flaring legato all’estrazione del petrolio. Successivamente è stata presentata diffida da parte di 9 bambine dell’amazzonia ecuadoriana contro il Ministero dell’energia e delle risorse naturali non rinnovabili e il Ministero dell’ambiente e dell’acqua dell’Ecuador. Il 26 gennaio 2021 il tribunale di Nueva Loja ha emesso un’ordinanza storica per vietare il gas flaring nell’Amazzonia ecuadoriana.\nIn questo senso il progetto di citizen science ha svolto un ruolo importante in questo processo, consentendo la produzione di informazioni spaziali indipendenti attraverso la mappatura partecipativa con le comunità indigene e contadine."
  },
  {
    "objectID": "monitoraggi-ambientali-estremi/altri-casi.html",
    "href": "monitoraggi-ambientali-estremi/altri-casi.html",
    "title": "Altri casi di monitoraggio ambientale di acqua e aria",
    "section": "",
    "text": "La citizen science è quindi uno strumento efficace che la società civile ha a disposizione per affrontare situazioni problematiche in ambito ambientale e/o climatico. Negli ultimi anni in Europa, ma anche in America, Asia e Africa, le iniziative che si occupano del monitoraggio della qualità delle matrici aria e acqua sono aumentate notevolmente nel tempo.\nQueste campagne si sono diffuse rapidamente sia per il crescente interesse da parte dei cittadini di conoscere il grado di salubrità dell’ambiente in cui vivono, sia a causa della diffidenza verso l’operato delle istituzioni, che non sempre pubblicano e forniscono i dati in maniera tempestiva, sia per la facilità di azione di tale iniziative.\nPer questa ragione si è scelto di riportare una serie di esempi ritenuti interessanti che possono essere approfonditi. Oltre all’iniziativa fatta da A Sud per i fiumi Tevere e Aniene per mezzo del progetto RomaUP, sono da segnalare i progetti che prevedono la costruzione di centraline per la valutazione della qualità dell’aria. In Italia segnaliamo i progetti nati dal basso tramite Cittadini per l’Aria, AriaPesa e Che Aria tira?. In tutti e tre i casi si tratta di monitoraggio della qualità dell’aria per mezzo di centraline o autoprodotte o acquistate a prezzi contenuti che permettono cittadini e cittadine di avere maggiori informazioni sui dati ambientali della propria città. Dal punto di vista dell’acqua, altri progetti interessanti sono quelli portati avanti da Scienza Radicata, A Sud, e da parte dell’Osservatorio di citizen science. In tutti e tre i casi i monitoraggi sono molto simili a quelli descritti nella parte del monitoraggio dell’acqua nei precedenti capitoli. Tuttavia è da segnalare come in molte di queste iniziative i percorsi avviati sono di citizen science estrema che hanno lo scopo di supportare vertenze locali. Nel caso di Scienza Radicata, per esempio, è stato svolto un monitoraggio a Fiumicino, dove c’è in corso un conflitto ambientale legato all’incremento dell’area aeroportuale.\nL’aumento di iniziative di questo tipo indica certamente un crescente interesse da parte dei cittadini di essere protagonisti e non semplici ricevitori passivi di dati sullo stato di salute del proprio territorio, allo stesso tempo però segnalano che molte volte i dati istituzionali non sono sufficienti o, semplicemente, non sono accessibili.\nAl fine di comprendere meglio come dovrebbero essere pubblicati i dati dalle istituzioni e quali sono le pratiche da mettere in campo, si è scelto di approfondire il tema nei successivi capitoli."
  },
  {
    "objectID": "cultura-dato/come.html",
    "href": "cultura-dato/come.html",
    "title": "Come dovrebbero essere pubblicati i dati",
    "section": "",
    "text": "I dati ambientali pubblicati sul web, dovrebbero essere come l’“acqua buona” di un fiume: trasparente, fresca, ricca di elementi e di origine nota.\nFare in modo che sia così richiede un po’ di cura, ma è semplice.\nDeve essere possibile rispondere a queste domande:\n\nCome sono stati raccolti?\nA quale indirizzo web sono pubblicati?\nCome sono stutturati? Sono tabelle?\nChe tipo di dati ci sono nelle colonne delle tabelle?\nIn che formato sono pubblicati?\nQuali sono i termini d’uso? Come possono essere utilizzati?\n\nPer rispondere a queste domande, in questo vademecum, trovi delle sezioni dedicate alla:\n\ndescrizione dei dati;\nla scelta della licenza;\nla scelta del formato;\nla forma da dare ai dati;\ncome creare i file in formato CSV;"
  },
  {
    "objectID": "cultura-dato/descrivere.html#introduzione",
    "href": "cultura-dato/descrivere.html#introduzione",
    "title": "Descrivere i dati",
    "section": "Introduzione",
    "text": "Introduzione\nUno dei principi di base è quello di descrivere i dati raccolti, di associare ai dati i cosiddetti “metadati”, per fare in modo di poter rispondere a domande come: “quando sono stati raccolti?”, “con che strumenti?”, “come è fatta la tabella in cui sono raccolti, cosà è presente in ogni colonna?”, “dove sono posizionate le stazioni di campionamento?”.\nChi pubblica i dati e gli/le utenti che li utilizzano, non si conoscono fra loro, quindi, è essenziale fornire quelle informazioni che aiutino le persone e i personal computer a comprendere i dati."
  },
  {
    "objectID": "cultura-dato/descrivere.html#descrivere-i-dati",
    "href": "cultura-dato/descrivere.html#descrivere-i-dati",
    "title": "Descrivere i dati",
    "section": "Descrivere i dati",
    "text": "Descrivere i dati\nSi raccomanda quindi di associare ai dati delle informazioni descrittive di base, i cosìdetti metadati. Un esempio potrebbere essere questo:\n\n\n\nTitolo\nPressione atmosferica e temperatura medie giornaliere\n\n\nURL\nhttps://sitoEsempio/dati/pressione-media-giornaliera.html\n\n\nDescrizione\nSono i dati raccolti dal sensore di tipo xxxx, usando il metodo yyyy\n\n\nData di pubblicazione\n2022-11-31\n\n\nPeriodo di tempo coperto\nDal primo gennaio 2022\n\n\nFrequenza di aggiornamento\nGiornaliera\n\n\nCopertura spaziale\nCittà metropolitana di Roma Capitale\n\n\nTema\nAmbiente\n\n\nLicenza\nCC BY 4.0\n\n\n\nSe si raccolgono e pubblicano tipi di dati diversi, ognuno dovrà avere la sua descrizione."
  },
  {
    "objectID": "cultura-dato/descrivere.html#descrivere-le-variabili-raccolte",
    "href": "cultura-dato/descrivere.html#descrivere-le-variabili-raccolte",
    "title": "Descrivere i dati",
    "section": "Descrivere le variabili raccolte",
    "text": "Descrivere le variabili raccolte\nLa gran parte dei dati ambientali sono raccolti in forma di tabella e divisi in righe (le osservazioni raccolte) e colonne (le variabili raccolte).\nÈ raccomandato descrivere le colonne, in modo le persone che consulteranno i dati, possano capire cosa rappresentano i valori in esse contenuti.\nSe ad esempio la tabella dei dati fosse questa:\n\n\n\ndata\ntemperatura\npressione\n\n\n\n\n2022-10-12\n22.5\n1013\n\n\n2022-10-19\n22.3\n1018\n\n\n2022-10-26\n22.3\n1026\n\n\n\nSi potrebbe associare ad essa una descrizione di questo tipo:\n\n\n\n\n\n\n\n\n\nNome colonna\nDescrizione\nFormato\nEsempio\n\n\n\n\ndata\nData di campionamento, in standard ISO8601\nAAAA-MM-GG\n2022-10-12\n\n\ntemperatura\nTemperatura media giornaliera in gradi Celsius\nNumero decimale\n22.5\n\n\npressione\nPressione media giornaliera in millibar\nNumero intero\n1013"
  },
  {
    "objectID": "cultura-dato/licenza.html#introduzione",
    "href": "cultura-dato/licenza.html#introduzione",
    "title": "Indicare una licenza",
    "section": "Introduzione",
    "text": "Introduzione\nLa licenza spesso viene vista come uno strumento formale che indica cosa non si può fare con un’immagine, una canzone, un libro … e anche con i dati.\nIn realtà, la licenza restituisce all’utente cosa può fare con il materiale a cui è associata, è un contratto tra chi lo pubblica e chi ne farà uso. Ci sono diversi tipi di licenze, alcune sono gratuite, altre a pagamento, alcune sono molto complesse, altre molto semplici.\n\n\nNel contesto dei dati aperti si parla spesso di “riuso” dei dati e non di “uso”.\nLa licenza è qualcosa che sostiene la creatività, perché avere chiaro da subito cosa è possibile fare con dei dati, permette di fare delle buone scelte iniziali e direzionare il proprio intelletto. Una licenza aperta lo fa a maggior forza, perché fa in modo che ci sia più disponibilità di “materia prima” riutilizzabile.\n\n\n\n\n\n\nLicenza aperta\n\n\n\nUna licenza open/aperta per i dati è quella che consente a chiunque di accedervi, utilizzarli, modificarli e condividerli a qualsiasi scopo, anche commerciale, avendo al massimo come limite misure che ne preservino la provenienza e l’apertura."
  },
  {
    "objectID": "cultura-dato/licenza.html#le-licenze-creative-commons",
    "href": "cultura-dato/licenza.html#le-licenze-creative-commons",
    "title": "Indicare una licenza",
    "section": "Le licenze Creative Commons",
    "text": "Le licenze Creative Commons\nQueste licenze - dette in breve CC – sono tra le più conosciute e usate. Sono state create per rendere meno formale e più efficace l’utilizzo delle licenze, per poterne sceglierne una in autonomia senza essere un esperto di diritto.\nSul sito di riferimento c’è uno strumento comodo per scegliere la licenza che più si adatta alle proprie esigenze, è il Creative Commons License Chooser, a partire da due domande:\n\nConsenti che vengano condivisi adattamenti della tua opera?\n\nSì\nNo\nSì, fintanto che gli altri condividono allo stesso modo\n\nPermetti che la tua opera venga utilizzata a scopi commerciali?\n\nSì\nNo\n\n\nSe si risponde con un “No” a una delle due domande - è possibile farlo - la licenza non sarà aperta, non sarà una licenza “Free Culture”. Con la risposta “Sì” a entrambe - uno dei due “Sì” - si ottiene una licenza aperta, che consente il riutilizzo dei dati anche a scopo commerciale.\nDopo avere risposto alle domande si ottiene la definizione della licenza, il link ad essa e anche le modalità con cui associarla alla propria “opera”, ai propri dati."
  },
  {
    "objectID": "cultura-dato/licenza.html#la-pubblica-amministrazione-pa-e-le-licenze",
    "href": "cultura-dato/licenza.html#la-pubblica-amministrazione-pa-e-le-licenze",
    "title": "Indicare una licenza",
    "section": "La Pubblica Amministrazione (PA) e le licenze",
    "text": "La Pubblica Amministrazione (PA) e le licenze\nLa normativa italiana1 prevede che le Pubbliche Amministrazioni, gli organismi di diritto pubblico e le imprese pubbliche mettono a disposizione i propri documenti, in formato aperto e leggibile meccanicamente.\n\n\nUn documento è leggibile meccanicamente se ha un formato di file strutturato in modo tale che le applicazioni software possano agevolmente identificarlo, riconoscerlo ed estrarne dati specifici.\nUno dei requisiti per il formato aperto è che i dati siano riutilizzabili, quindi è necessario che la PA associ una licenza aperta ai dati. Le linee guida open data per la PA, contengono gli obblighi e le indicazioni per la scelta della licenza: la licenza CC-BY 4.0 è una di quelle di cui la PA dovrebbe fare maggiore uso.\n\n\n\n\n\n\nSe la PA pubblica dei dati, senza associare a questi una licenza?\n\n\n\nSe non lo fa, si assume che i dati siano pubblicati con una licenza aperta, il cosiddetto “open by default”."
  },
  {
    "objectID": "cultura-dato/licenza.html#quale-licenza-per-i-propri-dati",
    "href": "cultura-dato/licenza.html#quale-licenza-per-i-propri-dati",
    "title": "Indicare una licenza",
    "section": "Quale licenza per i propri dati?",
    "text": "Quale licenza per i propri dati?\nNel contesto del monitoraggio civico ambientale, i dati sono raccolti (quasi sempre) con l’obiettivo di esssere pubblicati online, in modo che possano essere consultati e riutilizzati da chiunque. Quindi sono da associare a una delle licenze aperte adatte ai dati, come quelle elencate nelle linee guida citate sopra. La licenza Creative Commons Attribuzione 4.0 Internazionale (CC BY 4.0) è ancora una volta una buona scelta.\n\n\n\n\n\n\nÈ essenziale inserire il link alla licenza\n\n\n\nQuando si vuole associare una licenza ai propri dati è essenziale dichiararla e associare il link alla licenza stessa, in modo che chiunque possa leggerla e capire cosa può fare con i dati. Come ad esempio qui sotto.\nQuesti dati sono distribuiti con Licenza Creative Commons Attribuzione 4.0 Internazionale (o se si vuole, anche più brevemente CC BY 4.0)."
  },
  {
    "objectID": "cultura-dato/formati.html#introduzione",
    "href": "cultura-dato/formati.html#introduzione",
    "title": "Formati standard e “giusti”",
    "section": "Introduzione",
    "text": "Introduzione\nCosa è un formato? Indica il modo in cui un’immagine, un video, un documento di testo, una tabella, sono salvati in un computer. In parole semplici il formato è quello di quando si dice “ti mando un file in word” o “ti mando un file in pdf”. In realtà è un concetto più complesso.\nI formati dei file sono nel contesto dei dati, e in particolare in quello del monitoraggio civico ambientale, un tema importante. Si possono fare infatti scelte “bloccanti”, che impediscono pesantemente l’accesso alle informazioni pubblicate."
  },
  {
    "objectID": "cultura-dato/formati.html#quali-formati-per-i-dati-ambientali",
    "href": "cultura-dato/formati.html#quali-formati-per-i-dati-ambientali",
    "title": "Formati standard e “giusti”",
    "section": "Quali formati per i dati ambientali?",
    "text": "Quali formati per i dati ambientali?\nIl formato ha anche a che fare con la “forma” e per i dati ce ne sono diverse. Tra queste la più diffusa è quella tabellare, ovvero quella in cui i dati sono organizzati in righe e colonne (vedi paragrafo sulla “forma” di una tabella). Non è l’unica possibile, ma è tra le più semplici e diffuse per archiviare e pubblicare dati raccolti da un sensore.\nIl formato di un file è riconoscibile (tra le altre cose) anche dalla sua estensione, ovvero la parte finale del suo nome, dopo il carattere . (il punto). Ad esempio, in un file in formato Excel, denominato 2022-11-24_tevere.xls, l’estensione è xls.\nIl formato di archiviazione di un’analisi ambientale non si può scegliere sempre, a volte è lo strumento di monitoraggio - il sensore - che ne impone uno. Se i dati raccolti si vogliono rendere pubblici e utilizzabili da altre persone, bisogna scegliere un formato che sia aperto, standardizzato e facilmente leggibile da un computer (machine readable).\nTra le estensioni e i formati tabellari più diffusi:\n\n.xlsx (Excel 2007+)\n.ods (OpenOffice calc)\n.csv (Comma Separated Values)\n.tsv (Tab Separated Values)\n\nQueste estensioni sono tutte di formati di tipo tabellare. Nel contesto dei dati ci sono altri formati."
  },
  {
    "objectID": "cultura-dato/formati.html#che-formati-deve-scegliere-una-pubblica-amministrazione-pa",
    "href": "cultura-dato/formati.html#che-formati-deve-scegliere-una-pubblica-amministrazione-pa",
    "title": "Formati standard e “giusti”",
    "section": "Che formati deve scegliere una Pubblica Amministrazione (PA)?",
    "text": "Che formati deve scegliere una Pubblica Amministrazione (PA)?\nPer la scelta deve essere guidata da questi elementi principali:\n\nFormato aperto: il formato deve essere aperto, ovvero non deve essere proprietario di nessuna azienda, in modo da non imporre l’uso di un determinato software per poterlo leggere. O come dice la norma1 “un formato di dati reso pubblico, documentato esaustivamente e neutro rispetto agli strumenti tecnologici necessari per la fruizione dei dati stessi”.\nFormato standard: il formato deve essere standard e documentato, in modo che possa essere utilizzato da diversi software esistenti e/o anche da software da costruire all’uopo per leggere e analizzarne i contenuti.\nFormato leggibile meccanicamente: il formato dati deve essere facilmente leggibile da un computer, ovvero deve essere machine readable. Una tabella all’interno di un PDF non è ad esempio leggibile automaticamente da un software di analisi e quindi questo non è un buon formato.\n\nPer la PA si fa riferimento a 2 documenti principali:\n\nIl Decreto Legislativo 24 gennaio 2006, n. 36 - Attuazione della direttiva (UE) 2019/1024 relativa all’apertura dei dati e al riutilizzo dell’informazione del settore pubblico;\nLe “Linee Guida recanti regole tecniche per l’attuazione del decreto legislativo 24 gennaio 2006, n. 36 e s.m.i. relativo all’apertura dei dati e al riutilizzo dell’informazione del settore pubblico” (le cosiddette “Linee Guida Open Data”) (in particolare le sezioni “Requisiti comuni” e “Allegato A”“)."
  },
  {
    "objectID": "cultura-dato/formati.html#che-formati-scegliere-per-rendere-pubblici-gli-esiti-di-un-monitoraggio-civico-ambientale",
    "href": "cultura-dato/formati.html#che-formati-scegliere-per-rendere-pubblici-gli-esiti-di-un-monitoraggio-civico-ambientale",
    "title": "Formati standard e “giusti”",
    "section": "Che formati scegliere per rendere pubblici gli esiti di un monitoraggio civico ambientale?",
    "text": "Che formati scegliere per rendere pubblici gli esiti di un monitoraggio civico ambientale?\nChi sviluppa progetti di monitoraggio civico ambientale spesso ha come obiettivo quello di rendere pubblici i dati raccolti, in modo che siano leggibili, analizzabili e riutilizzabili senza limitazioni da parte di chiunque. Tutto questo è in linea con quanto è tenuta a fare la PA, soprattutto in relazioni ai dati.\nE quindi per i dati si può scegliere un formato aperto, standard e leggibile meccanicamente, come il CSV, che è possibile creare in questi modi.\nPer chi cura questa campagne ci può essere anche l’obiettivo di pubblicare queste stesse tabelle dati in formati leggibili da una fetta più ampia possibile di persone, con strumenti di uso più quotidiano. Per questo tipo di obiettivo si può affiancare al formato CSV anche i formati XLSX (Excel) e ODS (LibreOffice Calc) (o altri fogli elettronici) e il formato PDF."
  },
  {
    "objectID": "cultura-dato/formati.html#altri-formati",
    "href": "cultura-dato/formati.html#altri-formati",
    "title": "Formati standard e “giusti”",
    "section": "Altri formati",
    "text": "Altri formati\nCi sono tanti altri formati molto usati nel contesto dei dati ambientali, tabellari e non. Due molto diffusi - non tabellari - sono il JSON e l’XML (rappresentati sotto).  Questo è un vademecum introduttivo, in cui si farà riferimento soltanto a formati tabellari e in particolare al CSV.\n\n\n\nEsempio formato JSON\n\n[\n  {\n    \"data\": \"2022-10-12\",\n    \"temperatura\": 22.5,\n    \"pressione\": 1013\n  },\n  {\n    \"data\": \"2022-10-19\",\n    \"temperatura\": 22.3,\n    \"pressione\": 1018\n  },\n  {\n    \"data\": \"2022-10-26\",\n    \"temperatura\": 22.3,\n    \"pressione\": 1026\n  }\n]\n\n\n\nEsempio formato XML\n\n<?xml version=\"1.0\" encoding=\"UTF-8\" ?>\n<root>\n  <row>\n    <data>2022-10-12</data>\n    <temperatura>22.5</temperatura>\n    <pressione>1013</pressione>\n  </row>\n  <row>\n    <data>2022-10-19</data>\n    <temperatura>22.3</temperatura>\n    <pressione>1018</pressione>\n  </row>\n  <row>\n    <data>2022-10-26</data>\n    <temperatura>22.3</temperatura>\n    <pressione>1026</pressione>\n  </row>\n</root>"
  },
  {
    "objectID": "cultura-dato/forma.html#introduzione",
    "href": "cultura-dato/forma.html#introduzione",
    "title": "Come deve essere fatta una tabella di dati",
    "section": "Introduzione",
    "text": "Introduzione\nUna tabella di dati, per essere ben leggibile da persone ed elaborabile da personal computer e software, deve avere alcune caratteristiche legate a struttura, forma e contenuti.\nA seguire - dopo un’introduzione sul formato CSV - se ne elencano alcune, che consigliamo di seguire, legate al formato CSV, ma applicabili alla gran parte dei formati tabellare."
  },
  {
    "objectID": "cultura-dato/forma.html#il-formato-csv",
    "href": "cultura-dato/forma.html#il-formato-csv",
    "title": "Come deve essere fatta una tabella di dati",
    "section": "Il formato CSV",
    "text": "Il formato CSV\nIl formato CSV1 è un formato file di testo, per archiviare dati tabellari. È l’acronimo di Comma Separated Values (valori separati da virgola). È un formato semplice, che può essere aperto con qualsiasi programma di elaborazione testi (basta un “blocco note”), come ad esempio Notepad, Wordpad, Notepad++, Visual Studio Code, ecc..\nÈ bene che abbia una riga di intestazione che contenga il nome delle colonne/variabili, ed è necessario che ci sia un carattere che faccia da separatore di colonna. Il più comune è la virgola (,), ma può essere anche il punto e virgola (;), il tabulatore (\\t), ecc..\n\nLista 19.1: Esempio di file CSV\ndata,temperatura,pressione\n2022-10-12,22.5,1013\n2022-10-19,22.3,1018\n2022-10-26,22.3,1026\n\nOgni riga rapprresenta un’osservazione, ogni colonna rappresenta una variabile. Sopra - si veda riga di intestazione - la prima colonna rappresenta la data, la seconda la temperatura e la terza la pressione.\n\n\n\n\n\n\nLa codifica dei caratteri\n\n\n\nUn file CSV può contenere caratteri speciali, caratteri accentati, ecc.. È necessario pertanto definire ed indicare qual è il set di caratteri utilizzato, ovvero il cosidetto encoding. Quello consigliato è l’UTF-8.\n\n\nPer creare un file in formato CSV, si può leggere questa sezione."
  },
  {
    "objectID": "cultura-dato/forma.html#raccomandazioni",
    "href": "cultura-dato/forma.html#raccomandazioni",
    "title": "Come deve essere fatta una tabella di dati",
    "section": "Raccomandazioni",
    "text": "Raccomandazioni\n\nUna sola riga di intestazione\nÈ consigliabile avere una sola riga di intestazione, che contenga il nome delle colonne/variabili.\nNon inserire ad esempio righe aggiuntive di natura descrittiva (come ad esempio “Campionamento del 3 dicembre 2022”), o di commento (come ad esempio “La temperatura è in gradi Celsius”).\n\n\nI nomi delle colonne\nPer i nomi delle colonne/campi, si consiglia di: - utilizzare nomi brevi, senza spazi e senza caratteri speciali (ad esempio #, &, ecc..); - non avere nomi duplicati; - evitare di usare abbreviazioni; - non includere accenti o segni di punteggiatura; - usare i trattini bassi _ per separare le parole che compongono i nomi delle colonne invece degli spazi bianchi; - evitare l’uso di codici.\n\n\nNon inserire righe o colonne con subtotali, totali o raggruppamenti\nNessuna riga o colonna con totali o subtotali dovrebbe essere inclusa, mantenendo il massimo livello possibile di disaggregazione dei dati.\nÈ possibile pubblicare dati aggreati, in altri file a corredo di quelli originali.\n\n\nSe per una colonna esistono dei valori standard, utilizzarli\nSe ad esempio in un colonna devo inserire dei codici che rappresentano una unità territoriale amministrativa (regioni, province, ecc.), si raccomanda di utilizzare la codifica standard per quel territorio. Per l’Italia ad esempio ci sono i codici ISTAT.\n\n\nColonne numeriche\nI campi numerici devono essere codificati esclusivamente come tipi di dati numerici (interi o decimali); se si fa diversamente, alcune operazioni sui dati come l’ordinamento, il filtraggio (tutte le righe in cui i valori di una colonna sono superiori a una certa cifra), le opereazioni matematiche, possono non funzionare e/o produrre risultati inattesi.\nIn generale: - non si dovrebbero usare i separatori delle migliaia (quindi semplicemente 1230 e non 1.230); - il separatore dei decimali può essere una , o un ., a seconda della configurazione “locale” delle applicazioni di elaborazione dati e/o del sistema operativo; in Italia, Spagna, Francia o Germania, ad esempio, si usa la ,, mentre nell’area anglosassone il .. L’uso dell’uno o dell’altro carattere, può comportare una pre elaborazione del dato, per quei linguaggi di programmazione o programmi in cui il separatore dei decimali è soltanto di un tipo; - se una colonna contiene sia valori interi che decimali, il tipo di dati deve essere decimale e deve essere inserito il numero corretto di cifre decimali (che può dipendere dall’entità misurata, dalla strumentazione usata per raccogliere quei valori, ecc.); - se una colonna contiene solo valori interi, essi devono essere espressi senza separatore decimale.\n\n\nColonne con date e orari\nCodificare le date utilizzando uno standard è fondamentale per facilitare l’analisi dei dati delle serie temporali. Lo standard di riferimento è quello definito dalla norma ISO8601, che codifica i valori di data con il formato YYYYY-MM-DD (anno, mese e giorno, ad esempio 2022-11-26), nella sua forma abbreviata, o YYYYY-MM-DDTHH:MM:SS (anno, mese, giorno, ora, minuti e secondi, ad esempio 2022-11-26T18:09:22), nella sua versione estesa.\n\n\nColonne con coordinate geografiche\nIl formato più usato per rappresentare le coordinate geografiche sulle mappe è quello di latitudine e longitudine in gradi decimali, i cui valori dovrebbero essere presentati in colonne separate, con intestazioni di colonna da nominare: latitudine e longitudine, rispettivamente.\n\n\n\n\n\n\nI gradi decimali\n\n\n\nSi ottengono in questo modo:\n\\[\\begin{gather*}\nGradi + Minuti/60 + Secondi/3600 = GradiDecimali\n\\end{gather*}\\]\nQuindi se la latitudine è 38° 13’ 28”:\n\\[\\begin{gather*}\n38 + 13/60 + 28/3600 = 38.224444\n\\end{gather*}\\]\n\n\n\n\nIn generale\n\nin una colonna raccogliere contenuti omogenei (“pere con pere e mele con mele”);\nnon usare spazi inutili a inizio e fine cella o doppi spazi all’interno di una cella. Ad esempio Duomo·di·Milano e non ··Duomo·di·Milano· (il carattere · rappresenta uno spazio bianco);\nnon mescolare valori numerici e unità di misura nella stessa colonna (10 e non 10° C). Indicare le unità di misura o in una colonna separata o in file che descrive i dati;\nse non sono presenti valori per certe osservazioni (righe) e certe variabili (colonne), lasciare le celle vuote o indicarlo con una sigla standard (ad esempio NA per “not available”). In questo caso, documentarlo nel documento descrittivo."
  },
  {
    "objectID": "cultura-dato/scaricabili.html",
    "href": "cultura-dato/scaricabili.html",
    "title": "Renderli disponibili",
    "section": "",
    "text": "Ciao"
  },
  {
    "objectID": "cultura-dato/accesso.html#introduzione",
    "href": "cultura-dato/accesso.html#introduzione",
    "title": "Accedere alle informazioni",
    "section": "Introduzione",
    "text": "Introduzione\nLe Pubbliche Amministrazioni hanno degli obblighi di pubblicità, trasparenza e diffusione di informazioni. La norma di riferimento è il Decreto Legislativo numero 33 del 14 marzo 2013, denominato “Riordino della disciplina riguardante il diritto di accesso civico e gli obblighi di pubblicità, trasparenza e diffusione di informazioni da parte delle pubbliche amministrazioni”.\n\n\n\n\n\n\nCosa è la Trasparenza per il decreto 33\n\n\n\nLa trasparenza è intesa come accessibilità totale (dei dati e documenti detenuti dalle pubbliche amministrazioni), allo scopo di tutelare i diritti dei cittadini, promuovere la partecipazione degli interessati all’attivita’ amministrativ e favorire forme diffuse di controllo sul perseguimento delle funzioni istituzionali e sull’utilizzo delle risorse pubbliche."
  },
  {
    "objectID": "cultura-dato/accesso.html#come-si-realizza-laccessibilità-alle-informazioni",
    "href": "cultura-dato/accesso.html#come-si-realizza-laccessibilità-alle-informazioni",
    "title": "Accedere alle informazioni",
    "section": "Come si realizza l’accessibilità alle informazioni",
    "text": "Come si realizza l’accessibilità alle informazioni\nL’accesssibilità totale a dati e documenti della PA, citata poco sopra, si realizza con tre tipi di accesso:\n\nAccesso documentale;\nAccesso civico semplice;\nAccesso civico generalizzato.\n\n\nAccesso documentale\nL’“Accesso documentale” nasce con l’entrata in vigore della legge 241 del 1990. Disciplina l’accesso ai documenti amministrativi dei soggetti cosidetti interessati, ossia tutti coloro che abbiano un interesse diretto, concreto e attuale, corrispondente ad una situazione giuridicamente tutelata e collegata al documento al quale è richiesto l’accesso.\n\n\nAccesso civico semplice\nL’“Accesso civico semplice”, diversamente dall’Accesso documentale, è un diritto che incontra limiti solo negli obblighi di pubblicazione definiti dal suddetto d.lgs. 33/2013. Il decreto infatti fissa l’elenco dei documenti che le PA devono pubblicare in una sezione del loro sito internet, denominata “Amministrazione Trasparente”. In riferiento a questo afferma che «chiunque ha diritto di richiedere documenti, dati o informazioni che le amministrazioni hanno l’obbligo di pubblicare nella sezione “Amministrazione trasparente” dei propri siti istituzionali, nei casi in cui gli stessi non siano stati pubblicati».\nUn elenco importante di documenti, dati e informazioni che le PA devono pubblicare sono quelli compresi nel Capo II e Capo III del d.lgs. 33/2013 (articoli da 12 a 42). Il 40 è intitolato “Pubblicazione e accesso alle informazioni ambientali” e prevede che le amministrazioni pubblichino sui propri siti istituzionali le informazioni ambientali di cui all’articolo 2, comma 1, lettera a), del decreto legislativo 19 agosto 2005, n. 195.\n\n\nAccesso civico generalizzato\nQuest’ultimo tipo di accesso si realizza con il Decreto Legistativo numero 97 del 25 maggio 2016. È una piccola rivoluzione sul diritto di accesso, che allarga in modo appunto generalizzato il diritto di accesso ai documenti e alle informazioni detenute dalle pubbliche amministrazioni. All’articolo 5, comma 2 recita:\n\nAllo scopo di favorire forme diffuse di controllo…e di promuovere la partecipazione al dibattito pubblico, chiunque ha diritto di accedere ai dati e ai documenti detenuti dalle pubbliche amministrazioni ulteriori rispetto a quelli oggetto di pubblicazione…\n\nSi devono identificare i dati, le informazioni o i documenti desiderati,senza che sia necessario definire una motivazione. Questo diritto di accesso è il cosiddetto FOIA (Freedom of Information Act), che ha alcune eccezioni dettagliate nell’articolo 5-bis del d.lgs. n. 33 del 2013 e nell’articolo 6 del d.lgs. n. 97 del 2016. Queste eccezioni però sono nella gran parte dei casi non correlabili ai dati ambienatli (segreto di stato, privacy delle persone, questioni militari, stabilità finanziaria, ecc.).\nA proposito di possibili limitazioni nelle richieste di accesso generalizzato, è bene fare riferimento alle Linee Guida 1309/216 dell’Autorità Nazionale Anti Corruzione (ANAC):\n\nnon è ammissibile una richiesta meramente esplorativa, volta semplicemente a «scoprire» quali informazioni l’amministrazione detiene. Le richieste non devono essere generiche, ma consentire l’individuazione del dato, informazione o documento con riferimento, almeno, alla loro natura e al loro oggetto;\nnon è possibile richiedere un numero manifestamente irragionevole di documenti, tale da imporre un carico di lavoro tale da paralizzare, in modo sostanziale, il buon funzionamento dell’amministrazione;\nper informazioni si devono considerare le rielaborazione di dati già detenuti dalle amministrazioni. L’amministrazione non è tenuta a formare o raccogliere o altrimenti procurarsi informazioni che non siano già in suo possesso."
  },
  {
    "objectID": "cultura-dato/accesso.html#fare-una-richiesta-di-accesso",
    "href": "cultura-dato/accesso.html#fare-una-richiesta-di-accesso",
    "title": "Accedere alle informazioni",
    "section": "Fare una richiesta di accesso",
    "text": "Fare una richiesta di accesso\nPrima di procedere si consiglia di:\n\nverificare qual è l’amministrazione che dovrebbe detenere i documenti/dati che interessano;\nconsultare il sito dell’amministrazione per verificare che non siano già pubblicati;\nse non sono presenti, aprire sul sito web di quella amministrazione, la sezione “amministrazione > altri contenuti > accesso civico” e verificare l’esistenza di un apposito modello predisposto dall’amministrazione per fare queste richieste (si può anche presentare un’istanza senza ricorrere al modulo che propone l’amministrazione).\n\nLa richiesta potrà essere fatta:\n\nall’ufficio che detiene i dati, le informazioni o i documenti;\nall’Ufficio relazioni con il pubblico (URP);\nad altro ufficio indicato dall’amministrazione nella sezione “Amministrazione trasparente” del sito istituzionale;\nal responsabile della prevenzione della corruzione e della trasparenza, ove l’istanza abbia a oggetto dati, informazioni o documenti oggetto di pubblicazione obbligatoria ai sensi del d.lgs. 33/2013 (quindi in caso di accesso civico semplice).\n\nLa richiesta dovrà contenere:\n\nle generalità della/lo singola/o cittadina/o o del/lla legale rappresentante ad esempio di un’associazione;\nl’indicazione (il più precisa possibile) dei dati/documenti richiesti;\nl’indirizzo e le modalità con cui si vogliono ricevere i documenti/dat.\n\nPuò essere inviata con modalità tradizionali (raccomandata, lettera), oppure via mail/pec."
  },
  {
    "objectID": "cultura-dato/accesso.html#il-procedimento-di-gestione-di-una-richiesta-di-accesso-civico-generalizzato",
    "href": "cultura-dato/accesso.html#il-procedimento-di-gestione-di-una-richiesta-di-accesso-civico-generalizzato",
    "title": "Accedere alle informazioni",
    "section": "Il procedimento di gestione di una richiesta di accesso civico generalizzato",
    "text": "Il procedimento di gestione di una richiesta di accesso civico generalizzato\nLa Pubblica Amministrazione che riceve la richiesta smista la domanda al soggetto compentente a rispondere. Se non comprende la richiesta ricevuta, chiederà chiarimenti al mittente. Se ci sono controinteressati, la PA li avvisa della richiesta e chiede loro se si oppongono (e per quali motivi); in questo caso, il termine entro cui deve rispondere si sospende per 10 giorni. Successivament emette provvedimento motivato (sia di accoglimento sia di rigetto), entro 30 giorni dalla ricezione della richiesta e - se ha avuto costi vivi sostenuti per la riproduzione su supporti materiali (CD, DVD, stampa, ecc.) - richiede il rimborso dei costi sostenuti.\n\nCosa fare in caso di diniego o mancata risposta\nIn caso di diniego parziale o totale, ovvero di mancata risposta entro il termine dei 30 giorni, è possibile fare richiesta di riesame al Responsabile della Prevenzione della Corruzione e della Trasparenza, che deve decidere entro 20 giorni dalla richiesta di riesame. Se l’accesso alle informazioni è stato negato o differito a tutela degli interessi relativi alla protezione dei dati personali, il suddetto responsabile sente il Garante per la protezione dei dati personali, il quale si dovrà pronunciare entro il termine di dieci giorni dalla richiesta.\nNel caso di ulteriore decisione avversa da parte del Responsabile della trasparenza, è possibile procedere tramite un ricorso, presentato a Tribubale Amministrativo Regionale (TAR), ai ai sensi dell’articolo 116 del Codice del processo amministrativo di cui al decreto legislativo 2 luglio 2010, n. 104. Qualora si tratti di atti delle amministrazioni delle regioni o degli enti locali, il/la richiedente può altresì presentare ricorso al difensore civico competente per ambito territoriale, ove costituito. Qualora tale organo non sia stato istituito, la competenza è attribuita al difensore civico competente per l’ambito territoriale immediatamente superiore."
  },
  {
    "objectID": "cultura-dato/accesso.html#riferimenti-utili",
    "href": "cultura-dato/accesso.html#riferimenti-utili",
    "title": "Accedere alle informazioni",
    "section": "Riferimenti utili",
    "text": "Riferimenti utili\n\nUna raccolta di risposte utili a dubbi e domande su procedure, normativa e applicazione del FOIA, a cura del Dipartimento della funzione pubblica.\nLe FAQ sul FOIA, a cura del Ministro per la Pubblica Amministrazione.\nFOIAPop, un strumento che aiuta le persone a creare richieste di accesso civico semplice e generalizzato.\n\n\n\n\n\n\n\n\nNota\n\n\n\nQuesta pagina ha preso molti spunti dai materiali della terza giornata della Scuola di monitoraggio di Bologna dell’Osservatorio Civico PNRR."
  },
  {
    "objectID": "cultura-dato/diritti-cittadinanza.html#introduzione",
    "href": "cultura-dato/diritti-cittadinanza.html#introduzione",
    "title": "Diritti di cittadinanza digitali",
    "section": "Introduzione",
    "text": "Introduzione\nIn Italia, nel contesto del “Codice dell’Amministrazione Digitale” (CAD), è definita la cittadinanza digitale e quali sono i diritti digitali di cittadini e imprese.\nIl 15 marzo 2022 è stata pubblicata dall’Agenzia per l’Italia digitale (AgID) la Guida dei diritti di cittadinanza digitali, che è un documento a cui fare riferimento per capire come richiedere che siano rispettati.\n\n\n\n\n\n\nLa “Guida dei diritti di cittadinanza digitali” consultabile online\n\n\n\nIl documento è pubblicato soltanto come PDF. L’associazione onData per diffonderlo e condividerlo in modo più ampio ed efficace, ne ha una versione HTML, consultabile e condivisibile da qualsiasi terminale.\n\n\nCome è riportato sul sito di AgID, i diritti di cittadinanza digitali risultano concreti quando chiunque può:\n\naccedere ai servizi online in maniera semplice, sicura e veloce (diritto all’uso delle tecnologie, identità digitale, accessibilità di siti web e applicazioni mobili);\nacquisire rapidamente informazioni affidabili e/o esprimere chiaramente la propria esigenza, instaurando una comunicazione rapida e con pieno valore giuridico con la pubblica amministrazione alla quale ci si rivolge per un procedimento o un servizio (istanze telematiche, comunicazioni elettroniche, domicilio digitale);\nbeneficiare di modalità di pagamento digitali che assicurino maggiore trasparenza e sicurezza (pagamenti con modalità informatiche)."
  },
  {
    "objectID": "cultura-dato/diritti-cittadinanza.html#i-diritti-digitali-nel-contesto-dei-dati-ambientali",
    "href": "cultura-dato/diritti-cittadinanza.html#i-diritti-digitali-nel-contesto-dei-dati-ambientali",
    "title": "Diritti di cittadinanza digitali",
    "section": "I diritti digitali nel contesto dei dati ambientali",
    "text": "I diritti digitali nel contesto dei dati ambientali\nNella sezione sull’accesso alle informazioni si fa riferimento a uno dei diritti di cittadinanza digitale più strettamente correlato ai dati ambientali: quello al diritto all’accesso alle informazioni. In quella sezione è indicato come esercitarlo.\nOltre all’opportunità di chiedere alla Pubblica Amministrazione accesso a dati e informazioni, ci sono dei diritti correlati a come dovrebbero essere pubblicati i dati (non solo ambientali).\nTra i documenti di riferimento più importanti:\n\nil più volte citato “Codice dell’Amministrazione Digitale” (CAD);\nil Decreto Legislativo 24 gennaio 2006, n. 36, sull’attuazione della direttiva europea relativa all’apertura dei dati e al riutilizzo dell’informazione del settore pubblico;\nle Linee Guida Open Data.\n\nAlcuni dei diritti legati ai dati:\n\nL’art. 6 del Decreto 36 stabilisce che le pubbliche amministrazioni, gli organismi di diritto pubblico e le imprese pubbliche pubbliche amministrazioni mettono a disposizione i propri documenti, ove possibile insieme ai rispettivi metadati:\n\nin “formato aperto”, un formato di dati reso pubblico, documentato esaustivamente e neutro rispetto agli strumenti tecnologici necessari per la fruizione dei dati stessi;\nin “formato leggibile meccanicamente”, un formato di file strutturato in modo tale da consentire alle applicazioni software di individuare, riconoscere ed estrarre facilmente dati specifici, comprese dichiarazioni individuali di fatto e la loro struttura interna\ncome “dati di tipo aperto”, ovvero che 1) sono disponibili secondo i termini di una licenza o di una previsione normativa che ne permetta l’utilizzo da parte di chiunque, anche per finalità commerciali, in formato disaggregato; 2) sono accessibili attraverso le tecnologie dell’informazione e della comunicazione; 3) sono resi disponibili gratuitamente (o con i costi marginali sostenuti per la riproduzione, messa a disposizione e divulgazione dei documenti, nonché per l’anonimizzazione di dati personali o per le misure adottate per proteggere le informazioni commerciali a carattere riservato)\n\ni dati “dinamici” (ovvero che variano frequentemente, come la gran parte di quelli ambientali) devono essere resi disponibili per il riutilizzo immediatamente dopo la raccolta. Se, per motivi di capacità finanziarie o tecniche, ciò non sia possibile, allora i dati dinamici possono essere resi disponibili per il riutilizzo entro un termine e/o con temporanee restrizioni tecniche, tali, però, da non pregiudicare indebitamente lo sfruttamento del loro potenziale economico e sociale. Il termine e le restrizioni tecniche di cui sopra devono essere definiti e motivati con apposito provvedimento del titolare dei dati.\n\n\n\nDocumento: la rappresentazione di atti, fatti e dati a prescindere dal supporto nella disponibilità della pubblica amministrazione o dell’organismo di diritto pubblico.\nSono diritti che si applicano a tutti i documenti contenenti dati pubblici detenuti da pubbliche amministrazioni, organismi di diritto pubblico, imprese pubbliche e private, ad eccezione di quelli indicati nel paragrafo “Documenti esclusi dall’applicazione” delle “Linee Guida Open Data”.\n\n\n\n\n\n\nLa guida “I dati che Vorrei”\n\n\n\nLa campagna #DatiBeneComune ha realizzato il vademecum “I dati che Vorrei”, con diverse sezioni utili a delineare le caratteristiche e le modalità di pubblicazione con cui si dovrebbero rendere disponibili i dati pubblici (si suggerisce “Dati: come li vorrei”)."
  },
  {
    "objectID": "cultura-dato/diritti-cittadinanza.html#a-chi-rivolgersi-per-la-tutela-dei-diritti-di-cittadinanza-digitali",
    "href": "cultura-dato/diritti-cittadinanza.html#a-chi-rivolgersi-per-la-tutela-dei-diritti-di-cittadinanza-digitali",
    "title": "Diritti di cittadinanza digitali",
    "section": "A chi rivolgersi per la tutela dei diritti di cittadinanza digitali",
    "text": "A chi rivolgersi per la tutela dei diritti di cittadinanza digitali\nPer tutelare tali diritti è possibile rivolgersi al Difensore civico per il digitale (DCD). Questa figura svolge la funzione di valutare le segnalazioni relative a presunte violazioni dei diritti di cittadinanza digitale e, qualora le ritenga non manifestamente infondate le trasmette al Direttore Generale per l’attività di vigilanza, verifica, controllo e monitoraggio dell’Agenzia per l’Italia digitale (AgID), che potrà applicare sanzioni pecuniarie alle amministrazioni che violino le regole previste dalla normativa in materia ICT (information and communication technology) (art. 17 comma 1 quater e art. 18 bis CAD, così come modificato dall’art. 41 del D.L. 77/2021, vedi paragrafo attori della governance del digitale).\nÈ possibile inviare una segnalazione al DCD compilando l’apposito form presente sul sito istituzionale di AgID, circostanziando e dettagliando l’evento, indicando tutti gli elementi informativi necessari all’esame da parte del difensore e la Pubblica Amministrazione che si sta segnalando."
  },
  {
    "objectID": "cultura-dato/creare-csv.html#creare-un-file-csv-con-libreoffice-calc",
    "href": "cultura-dato/creare-csv.html#creare-un-file-csv-con-libreoffice-calc",
    "title": "Creare un file CSV",
    "section": "Creare un file CSV con LibreOffice Calc",
    "text": "Creare un file CSV con LibreOffice Calc\nQuesti i passi da seguire:\n\nscegliere nel menu File la voce Salva con nome;\n\n\n\n\nLibreOffice Calc - Salva con nome\n\n\n\ndare un nome al file e scegliere come formato Testo CSV\napparirà poi questa finestra di dialogo\n\n\n\n\nOpzioni - formato CSV\n\n\n\nscegliere come set di caratteri l’Unicode (UTF-8), come separatore di campo la virgola , e come delimitatore di testo le virgolette \". Lasciare le altre opzioni non selezionate. (come sotto);\nsalvare il file."
  },
  {
    "objectID": "cultura-dato/creare-csv.html#creare-un-file-csv-con-microsoft-excel",
    "href": "cultura-dato/creare-csv.html#creare-un-file-csv-con-microsoft-excel",
    "title": "Creare un file CSV",
    "section": "Creare un file CSV con Microsoft Excel",
    "text": "Creare un file CSV con Microsoft Excel\nQuesti i passi da seguire:\n\nattivare la procedura per “Salvare con nome”;\nsceglier il nome del file;\nscegliere come formato CSV UTF-8 (delimitato da virgole);\nsalvare il file.\n\nL’encoding sarà l’UTF-8 e il separatore di campo sarà la virgola ,.\n\n\n\nMicrosoft Excel - Salva con nome"
  },
  {
    "objectID": "cultura-dato/creare-csv.html#creare-un-file-csv-con-google-sheets",
    "href": "cultura-dato/creare-csv.html#creare-un-file-csv-con-google-sheets",
    "title": "Creare un file CSV",
    "section": "Creare un file CSV con Google Sheets",
    "text": "Creare un file CSV con Google Sheets\nQuesti i passi da seguire:\n\nscegliere “Download” dal menu File;\nscegliere “Comma Separated Values (.csv)”;\nsalvare il file.\n\nL’encoding sarà l’UTF-8 e il separatore di campo sarà la virgola ,.\n\n\n\nGoogle Sheets - Salva con nome"
  },
  {
    "objectID": "cultura-dato/creare-csv.html#creare-un-file-csv-a-mano",
    "href": "cultura-dato/creare-csv.html#creare-un-file-csv-a-mano",
    "title": "Creare un file CSV",
    "section": "Creare un file CSV “a mano”",
    "text": "Creare un file CSV “a mano”\nUn file CSV è un file di testo, quindi si può “scrivere” usando un editor di testo e poi salvando con nome. Però è scosigliato perché è facile commettere qualche errore (ad esempio dimenticare un separatore di colonna) e creare un file non valido.\n\n\n\nCreare un file CSV “a mano”"
  }
]